---
id: 2265
title: Tinerii Moldovei te invită la prima ediție a Academiei Tinerilor Integri
date: 2014-09-07T17:59:17+03:00
author: Mircea
layout: post
guid: http://costestitv.info/?p=2265
permalink: /stiri/tinerii-moldovei-te-invita-la-prima-editie-a-academiei-tinerilor-integri/
image: /costestitv/wp-content/uploads//2014/09/fon_inchis.jpg
categories:
  - Social
  - Știri
---
Mișcarea Civică „Tinerii Moldovei” organizează în perioada 19 – 21 septembrie 2014, prima ediție a Academiei Tinerilor Integri, ce își va desfășoară activitățile în stațiunea montană Durău, județul Neamț, România.<!--more-->

Academia Tinerilor Integri se adresează tuturor persoanelor implicate civic care intenționează, prin activitățile lor, să aibă un impact pozitiv în societatea din Republica Moldova.

Academia Tinerilor Integri se bazează pe educație non-formală. Participanții selectați vor avea ocazia să discute cu personalități ale lumii culturale românești și să interacționeze timp de trei zile cu cei mai buni specialiști din domeniul activismului civic de peste Prut, într-un cadru de învățare destins și inovator.

Scopul acestei școli de vară este de a forma tineri, care prin puterea propriului exemplu, să readucă oamenilor din Moldova încrederea într-o șansă de afirmare la ei acasă. Academia va produce o clasă elitistă de tineri, instaurând o tradiție în acest sens prin viitoarele sale ediții. Acești juni academicieni, alături de „Tinerii Moldovei”, vor deveni agenți ai schimbării în mediul lor și actori importanți în direcția făuririi unui viitor mai bun pentru Țară, prin reunificarea celor două state românești.

Dacă ești tânăr, plin de viață și vrei să aduci schimbarea în comunitatea din care vii, aplică acum și vino în România pentru a trăi o experiență unică, menită să te pună în contact cu adevărata față a neamului tău. Nu rata ocazia să înveți de la cei mai buni, să-ți împărtășești ideile cu cei care gândesc ca tine, să ai parte de trei zile de neuitat la poalele frumosului masiv Ceahlău și totodată să cunoști Carpații noștri impresionanți. Vor exista și activități – surpriză, premii neașteptate și alte provocări inedite oferite de „Tinerii Moldovei” pe care le vei descoperi doar la fața locului.

Prima ediție a Academiei Tinerilor Integri se va desfășura cu sprijinul Mitropoliei Moldovei și Bucovinei, care va oferi suportul material și spiritual pentru  buna desfășurare a evenimentului. Toate cheltuielile sunt acoperite de organizatori.

La final, se vor înmâna diplome, ca dovadă a participării tinerilor la cursurile Academiei. Pentru a ajunge la Academia Tinerilor Integri, doritorii trebuie să completeze până pe 7 septembrie curent formularul de înscriere.