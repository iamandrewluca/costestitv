---
id: 2970
title: La Ialoveni, Klaus Iohannis a câştigat detaşat
date: 2014-11-04T11:41:15+03:00
author: Mircea
layout: post
guid: http://costestitv.info/?p=2970
permalink: /stiri/la-ialoveni-klaus-iohannis-a-castigat-detasat/
image: /costestitv/wp-content/uploads//2014/11/images-cms-image-000011184.jpg
categories:
  - Politică
  - Știri
---
Potrivit procesului verbal care consemnează rezultatele secţiei de votare nr.179, la Ialoveni au votat 2211 persoane. Dintre aceştia, 909 persoane (41%) şi-au dat votul pentru Klaus Iohannis; 623 persoane (28%) – pentru Victor Ponta; 409 (18%) au votat pentru Elena Udrea şi 207 (9%) au votat pentru Monica Macovei.<!--more--> Fiecare dintre ceilalţi candidaţi au luat mai puţin de 20 de voturi. Cinci buletine de vot au fost declarate nule.

După datele făcute publice de autoritatea electorală a României după centralizarea a 56,21% din procesele verbale, premierul Victor Ponta, şi primarul oraşului Sibiu, Klaus Iohannis, se vor confrunta în cel de-al doilea tur al alegerilor prezidenţiale.

Astfel, Victor Ponta a obţinut aproape 40 la sută dintre sufragii, iar Klaus Iohannis &#8211; puţin peste 30 la sută. Pe locul trei s-a clasat Călin Popescu Tăriceanu, care a deţinut funcţia de premier al României între 2004 şi 2008. Pentru el şi-au dat votul 5,8 la sută dintre alegători.

La mică distanţă se află Elena Udrea, liderul Partidului Mişcarea Populară, care a obţinut 5,1 la sută. Următoarea în clasament este fostul ministru al Justiţiei Monica Macovei, cu 4,6 la sută dintre voturi.

Conform legislaţiei României, dacă niciunul dintre candidaţi nu întruneşte jumătate plus unu din sufragii, atunci se va organiza şi turul doi, în data de 16 noiembrie. Conform Biroului Electoral Central, prezenţa la vot a fost de 52,3 la sută.

Sursa <a href="http://ialovenionline.md" target="_blank">Ialovenionline</a>