---
id: 2563
title: Vizita preşedintelui Euroregiunii „Nistru” la Ialoveni
date: 2014-10-10T10:36:12+03:00
author: Mircea
layout: post
guid: http://costestitv.info/?p=2563
permalink: /stiri/vizita-presedintelui-euroregiunii-nistru-la-ialoveni/
image: /costestitv/wp-content/uploads//2014/10/EUROREGIUNEA_NISTRU.jpg
categories:
  - Social
  - Știri
---
Recent, preşedintele Euroregiunii „Nistru&#8221;, Serghei Tatusiak, a efectuat o vizită de lucru în raionul Ialoveni. În cadrul întrevederii, dumnealui a discutat cu preşedintele raionului, Lilian Popescu, despre domeniile comune de interes.<!--more-->

De asemenea, oficialii au împărtăşit un punct de vedere comun, potrivit căruia, Euroregiunea este o platformă foarte benefică pentru atragerea investiţiilor europene în vederea realizării mai multor proiecte de interes comun. În acest sens, părţile au pledat pentru realizarea unor asemenea proiecte în domeniile, infrastructurii, agriculturii, protecţiei sociale, educaţie şi sport.

Din cadrul Euroregiunii fac partea şase raioane din nord-estul Republicii Moldova (raioanele Donduşeni, Ocniţa, Rezina, Soroca, Floreşti şi Şoldăneşti), şi regiunea Viniţa, din Ucraina. Euroregiunea „Nistru&#8221; are o populaţie de peste 2 milioane de oameni, cu un important potenţial economic, ştiinţific şi cultural.