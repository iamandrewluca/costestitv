---
id: 2292
title: Doi tineri, judecaţi pentru colaborare cu servicii secrete străine în scop terorist
date: 2014-09-11T11:33:49+03:00
author: Mircea
layout: post
guid: http://costestitv.info/?p=2292
permalink: /stiri/doi-tineri-judecati-pentru-colaborare-cu-servicii-secrete-straine-in-scop-terorist/
image: /wp-content/uploads/2014/09/big-doi-tineri-judecati-pentru-colaborare-cu-servicii-secrete-straine-in-scop-terorist.jpg
categories:
  - Social
  - Știri
---
Încă doi tineri vor veni pe banca acuzaţiilor fiind acuzaţi de acţiuni în scopul destabilizării ordinii în stat. Aceştia au fost reţinuţi la finele lunii iunie curent, iar Procuratura Generală a finalizat şi expediat în instanţa de judecată cauza penală de învinuire.<!--more-->

Potrivit procurorilor, tinerii vor fi acuzați de trădare de patrie, recrutare şi instruirea grupurilor de persoane pentru organizarea acţiunilor violente, acordarea serviciilor secrete străine în scop terorist, procurarea armelor şi muniţiilor fără autorizaţie corespunzătoare.

Investigaţiile pe cazul dat au demarat la finele lunii iunie curent, când Procuratura Generală, în comun cu Serviciul de Informaţii şi Securitate, au reţinut patru persoane bănuite de pregătirea pentru desfăşurarea de activităţi cu caracter subversiv şi anticonstituţional, ce ar putea dauna securităţii de stat şi integrităţii teritoriale a ţării.

Amintim că, la începutul lunii august a acestui an, doi complici ai inculpaţilor au fost deja condamnaţi la câte 5 ani de închisoare. Cei doi inculpaţi au colaborat cu organul de anchetă, divulgând numele complicilor şi alte detalii relevante.  
Sursa <a href="http://TRM.MD" target="_blank">TRM</a>