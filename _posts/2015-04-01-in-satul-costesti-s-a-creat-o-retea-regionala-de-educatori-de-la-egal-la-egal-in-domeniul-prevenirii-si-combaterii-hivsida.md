---
id: 3541
title: In satul Costesti s-a creat o rețea regionala de Educatori de la Egal la Egal în domeniul prevenirii și combaterii HIV/SIDA
date: 2015-04-01T12:53:17+03:00
author: Maria Bivol
layout: post
guid: http://costestitv.info/?p=3541
permalink: /stiri/in-satul-costesti-s-a-creat-o-retea-regionala-de-educatori-de-la-egal-la-egal-in-domeniul-prevenirii-si-combaterii-hivsida/
image: /costestitv/wp-content/uploads//2015/04/foto3.jpg
categories:
  - Învățăminte
  - Știri
format: image
---
Marti, 31 martie s-a încheiat instruirea educatorilor de la egal la egal în domeniul prevenirii și combaterii HIV/SIDA,  activitate realizată de Asociația Obștească Alternativa.

În cadrul evenimentului tinerii au discutat ultimele detalii despre prima activitate al rețelei, și anume realizarea orelor informative în școlile din raionul Ialoveni, și-au distribuit sarcinele și au preluat toate materialele necesare pentru realizarea acestora.

Totdată, educatorii au primit  cîte un certificat de participare cu succes la toate instruirile și cîte un maiou.  Cu un mesaj de felicitare a venit și specialistul în politici de tineret al raionului Ialoveni, Victor Pletosu, care i-a îndemnat pe tineri să fie promotorii unui mod sănătos de viață pentru semenii lor. Deasemenea și specialiștii Centrului de Sănătate Prietenos Tinerilor Avante, au participat la eveniment și au încurajat Rețeaua să informeze cît mai mulți tineri din toate satele raionului Ialoveni, și nu numai, despre consecințele HIV/SIDA și metodele de prevenire.

Rețeaua de educatori de la egal la egal  este o activitate din cadrul proiectului ”Viața cu HIV/SIDA”, realizată de către A.O. Alternativa, cu suportul MTV Staying Alive Foundation. Tinerii care au fost selectați au vîrsta cuprinsă între 15 și 25 de ani, și sînt din diferite sate din raionul Ialoveni. Aceștea urmează să se implice și în alte activități precum teatru social, flashmob-uri, marș social, campanii de informare, etc.