---
id: 2946
title: „Siguranța copiilor în noul an școlar”, temă de discuție cu elevii din Răzeni
date: 2014-10-30T14:58:10+03:00
author: Mircea
layout: post
guid: http://costestitv.info/?p=2946
permalink: /stiri/siguranta-copiilor-noul-scolar-tema-de-discutie-cu-elevii-din-razeni/
image: /wp-content/uploads/2014/10/admin-ajax1.jpeg
categories:
  - Social
  - Știri
---
Miercurea trecută, elevii claselor a I-a – IV-a ale Liceului teoretic „Ion Pelivan” din Răzeni au fost instruiți, în<!--more--> cadrul unei campanii de informare și sensibilizare, de către angajații Inspectoratului de Poliție Ialoveni în parteneriat cu reprezentanții Asociației Obștești ”Eco-Razeni”, angajații Direcţiei generale securitate publică a IGP și Direcției situații excepționale al raionului Ialoveni.

Astfel, 320 de copii au fost familiarizați cu regulile de securitate şi comportament în stradă în timpul traficului rutier, cum pot să soluționeze problemele cu care se confruntă, dar și care sunt regulile de siguranță anti-incendiară. Concomitent, copiilor le-au fost distribuite pliante informative cu date de contact utile, precum şi recomandări de evitare a situațiilor de risc la care pot fi expuși.

În cadrul evenimentului, copii au prezentat participanților un scenariu cultural artistic. Reprezentanții asociației Obștești ”Eco-Razeni”, le-a repartizat elevilor reflectorizante primite în calitate de donație de la parteneri din Estonia. Totodată, a fost prezentat un filmuleț cu reguli de utilizare și aplicare a acestora pe genți și haine.

Activitatea de informare s-a încheiat cu prezentarea transportului special, aflat în dotarea Poliției și Serviciului Situații Excepționale, utilizat în cadrul intervențiilor specializate.