---
id: 1895
title: '(VIDEO)12-13 iunie 1941: primul val al deportarilor sovieto-comuniste din Basarabia'
date: 2013-06-12T21:41:04+03:00
author: Mircea
layout: post
guid: http://costesti.tv/?p=683
permalink: /stiri/video12-13-iunie-1941-primul-val-al-deportarilor-sovieto-comuniste-din-basarabia/
original_post_id:
  - "683"
categories:
  - Social
  - Știri
---
[youtube http://www.youtube.com/watch?v=63tOCq7e3gI]&nbsp; 

Deportările din Basarabia şi Nordul Bucovinei au fost o formă a represiunii politice puse &icirc;n practică de autorităţile sovietice. 

Primul val de deportări a &icirc;nceput &icirc;n noaptea de 12 spre 13 iunie 1941 (ora 2.30) şi a cuprins teritoriile anexate de URSS de la 

<!--more-->

Rom&acirc;nia &icirc;n iunie 1940. Urmau să fie ridicate 32.423 persoane, dintre care 6.250 să fie arestate, iar restul 26.173 de persoane &#8211; deportate (inclusiv 5.033 persoane arestate şi 14.542 persoane deportate din RSS Moldovenească). 

De obicei, o echipă formată din doi-trei militari &icirc;narmaţi şi un lucrător al securităţii (NKVD) bătea la geamul casei, &icirc;n plină noapte, lu&icirc;nd prin surprindere gospodarii. &Icirc;ntr-un sfert de oră să fiţi gata!, acesta era ordinul care li se dădea oamenilor cuprinşi &icirc;n spaimă de cele &icirc;nt&icirc;mplate, ne&icirc;nţeleg&icirc;nd unde merg şi de ce. Deseori, printre cei care veneau să ridice oamenii se găsea şi binevoitorul sau binefăcătorul care a denunţat familia şi, astfel, ajuta NKVD-ul să depisteze elementele periculoase. 

Deportaţilor le era permis să ia c&icirc;te 10 kg de fiecare persoană, numai că, de multe ori, tot ce era mai de preţ sau mai util &icirc;n bagajele celor deportaţi le &icirc;mpărţeau &icirc;ntre ei cei care i-au ridicat &icirc;n miez de noapte. &Icirc;ndată, erau urcaţi &icirc;n camioane sau chiar &#8211; &icirc;n unele sate &#8211; &icirc;n căruţe, fiind duşi p&icirc;nă la gara de trenuri. 

&Icirc;n staţiile de cale ferată, membrii fiecărei familii erau separaţi &icirc;n felul următor: capii de familii &icirc;ntr-o parte, tinerii peste 18 ani &icirc;n altă parte, iar femeile cu copii mici şi bătr&icirc;nii &#8211; aparte. A urmat &icirc;mbarcarea &icirc;n vagoanele de marfă, c&icirc;te 70-100 persoane, fără apă şi hrană. Pe vagoane scria: Tren cu muncitori rom&acirc;ni care au fugit din Rom&acirc;nia, de sub jugul boierilor, ca să vină &icirc;n raiul sovietic. Ieşiţi-le &icirc;n cale cu flori! sau Emigranţi voluntari. 

&Icirc;n Basarabia, 90 vagoane au pornit din staţia Taraclia, 44 vagoane &#8211; din staţia Basarabeasca, 44 vagoane &#8211; din staţia Căuşeni, 48 vagoane &#8211; din staţia Tighina, 187 vagoane &#8211; din staţia Chişinău, 48 vagoane &#8211; din staţia Ungheni, 83 vagoane &#8211; din staţia Ocniţa, 133 vagoane &#8211; din staţia Bălţi, 73 vagoane &#8211; din staţia Floreşti, 40 vagoane &#8211; din staţia R&icirc;bniţa, 38 vagoane &#8211; din staţia Bolgrad, 103 vagoane &#8211; din staţia Arţiz, 340 vagoane &#8211; din staţia Cernăuţi. 

Drumul spre punctele de destinaţie a durat vreo două-trei săptăm&icirc;ni. Condiţiile erau &icirc;ngrozitoare. &Icirc;n plină vară, ei duceau lipsă de apă potabilă, fiecăruia revenindu-i doar c&icirc;te 200 grame de apă pe zi, iar de m&icirc;ncare li se dădea doar peşte sărat. La fiecare oprire a trenului, &icirc;n c&icirc;mp se aruncau cadavre, care, fie că erau &icirc;ngropate sumar, fie că erau lăsate ca hrană animalelor. Pe parcursul drumului, deportaţilor nu le-a fost acordată nici o asistenţă sau consultaţie medicală. Astfel, &icirc;n vagoanele murdare şi fără asigurarea celor mai elementare condiţii sanitare s-au răsp&icirc;ndit diverse boli infecţioase şi mulţi suferinzi au decedat din această cauză. La unele gări feroviare, c&icirc;torva persoane li se permitea să iasă pentru c&icirc;teva minute afară, la aer curat. Cineva era trimis după apă potabilă. &Icirc;n cazul tentativelor de evadare, imediat se dădea ordinul de &icirc;mpuşcare, astfel că nu era nicio posibilitate reală de a scăpa din acel tren al morţii. 

Contingentul deportat era distribuit &icirc;n felul următor: capul familiei, arestat, era izolat de soţie şi copii şi dus &icirc;n lagărul de muncă forţată, &icirc;n GULAG. Ceilalţi membri ai familiei erau trimişi &icirc;n Siberia sau Kazahstan. 

Cei deportaţi &icirc;n Siberia sau Kazahstan, de la copil la bătr&icirc;n, erau repartizaţi la muncă &icirc;n &icirc;ntreprinderile industriei silvice, &icirc;n sovhozuri şi &icirc;n cooperative meşteşugăreşti. Pentru munca depusă nu erau remuneraţi echitabil, ci li se achita doar un minimum necesar pentru trai. 

Dintr-un raport fragmentar al GULAG-ului din lunile septembrie-octombrie 1941 aflăm că, &icirc;n toamna acelui an, deportaţii din RSSM au fost amplasaţi &icirc;n RSS Kazahă (9.954 persoane), RASS Komi (352), regiunile Omsk (6.085), Novosibirsk (5.787) şi Krasnoiarsk (470). &Icirc;n Kazahstan, deportaţii din RSSM se aflau &icirc;n regiunile Aktiubinsk (6.195 persoane), K&icirc;z&icirc;l-Ord&icirc;nsk (1.024) şi Kazahstanul de Sud (2.735), iar &icirc;n regiunea Omsk erau dispersaţi &icirc;n 41 de raioane. 

Estimarea numărului de victime 

Numărul celor deportaţi se ridică la peste 22.000 de persoane. După alte surse, numărul deportaţilor ar fi fost de 24.360, sau chiar de 30.000 de persoane. 

istoria.md