---
id: 2396
title: Viceministrul mediului, Lazăr Chirică, a efectuat o vizită de lucru în raion
date: 2014-09-17T23:19:02+03:00
author: Mircea
layout: post
guid: http://costestitv.info/?p=2396
permalink: /stiri/viceministrul-mediului-lazar-chirica-efectuat-o-vizita-de-lucru-raion/
image: /costestitv/wp-content/uploads//2014/09/16092014_1.jpg
categories:
  - Politică
  - Social
  - Știri
---
Marți, 16 septembrie 2014, viceministrul mediului, Lazăr Chirică a vizitat raionul Ialoveni. În cadrul vizitei, dumnealui a discutat cu reprezentanții APL, funcționari publici și cetățeni. <!--more-->Întîlnirea a avut loc în Sala de Protocol a Consiliului raional Ialoveni.

La ședință au participat președintele raionului Lilian Popescu, vicepreședintele raionului, Valeriu Țurcanu și șeful adjunct al Oficiului teritorial Chișinău, Cancelaria de Stat, Mihail Silistraru, funcționari publici și reprezentanți APL.

În cadrul dialogului cu viceministrul mediului, s-a discutat despre proiectele ce se implimentează cu susținerea Fondului Ecologic, în special, despre finanțarea pe etape a proiectelor și necesitatea de organizare a licitațiilor la fiecare etapă în parte.

Vicepreședintele raionului, Valeriu Țurcanu, a vorbit despre studiul de fezabilitate privind aprovizionarea cu apă și canalizare a localităților raionului, solicitînd suport în implimentarea proiectului.

Viceministrul mediului, Lazăr Chirică, a menționat despre importanța și necesitatea unei colaborări mai intense dintre autoritățile APL și Inspecția Ecologică Teritorială Ialoveni, în rezolvarea problemelor ce țin de domeniu. Dumnealui a subliniat că la moment există o capacitate slabă de expertiză la nivel de sistem și ONG-uri și de aceea, este nevoie de un nou management de guvernare, care ar consolida acest aspect.

Vizitele reprezentanților guvernului în teritoriu, se desfășoară în conformitate cu prevederile Hotărîrii de Guvern nr. 78 din 12.02.2010.