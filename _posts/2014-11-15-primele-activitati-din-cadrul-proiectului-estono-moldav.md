---
id: 3140
title: 'Primele activități din cadrul proiectului estono &#8211; moldav'
date: 2014-11-15T21:54:51+03:00
author: Mircea
layout: post
guid: http://costestitv.info/?p=3140
permalink: /stiri/primele-activitati-din-cadrul-proiectului-estono-moldav/
image: /wp-content/uploads/2014/11/1497914_921020221261126_778692732033871465_o.jpg
categories:
  - Politică
  - Social
  - Știri
---
**La data de 12 noiembrie, delegația din Estonia a avut o întrevedere cu administrația raionului Ialoveni. Din partea delegației Estoniene, oaspete de onoare a fost Tiit Leier, președintele regiunii Raplamaa din Estonia.**<!--more-->

În cadrul întrunirii, s-a discutat despre trecutul comun pe care îl au cele două țări, domeniile comune de interes și posibilele căi de cooperare.

&#8222;Ne bucurăm mult că ați dat curs invitației noastre și am fi bucuroși să conlucrăm cu Dumneavoastră, în vedere dezvoltării economice a raionului Ialoveni&#8221;, a menționat suplinitorul atribuțiilor președintelui raionului, Anatolie Melenciuc.

În urma dialogului pe care l-au avut cu reprezentanții administrației raionale, membrii delegației Estoniene, însoțiți de vicepreședintele raionului, Mihai Braga au vizitat întreprinderea CVC Mileștii Mici, unde au avut o discuție cu directorul întreprinderii, Gheorghe Castraveț.

Totodată, conform agendei de lucru, oaspeții estonieni au desfășurat un seminar cu tematica &#8222;Educația antreprenorială în școală &#8211; experiență și perspectivă&#8221;, pentru elevii Liceului &#8222;Petre Ștefănucă&#8221; din Ialoveni.

Vă reamintim că scopul proiectului este dezvoltarea relațiilor de colaborare în domeniul antreprenoriatului și a educației antreprenoriale.