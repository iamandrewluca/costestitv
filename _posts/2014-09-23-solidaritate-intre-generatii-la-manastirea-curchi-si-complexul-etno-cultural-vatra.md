---
id: 2420
title: Solidaritate între generații la Mănăstirea Curchi şi Complexul etno-cultural Vatra
date: 2014-09-23T13:11:17+03:00
author: Mircea
layout: post
guid: http://costestitv.info/?p=2420
permalink: /stiri/solidaritate-intre-generatii-la-manastirea-curchi-si-complexul-etno-cultural-vatra/
image: /wp-content/uploads/2014/09/7-6c2d4f9857.jpg
categories:
  - Social
  - Știri
---
Duminică, 21 septembrie, voluntarii Asociației Obștești Alternativa, împreună cu Clubul Bătrînilor în Etate din satul Costești au vizitat Mănăstirea Curchi și Festivalul „Iubește-ți Rîul”.<!--more-->

Vizita a avut loc cu ocazia sărbătorii religioase Nașterea Maicii Domnului, care este și Hramul Mănăstirii Curchi. Astfel, ambele generații s-au solidarizat și au adus diverse donații, pachete alimentare, fructe și legume pentru Mănăstire. Tinerii și persoanele în etate au asistat la slujbă, au vizitat împrejurimile și au povestit despre tezaurul cultural-religios din Moldova și importanța păstrării acestuia.

Un alt punct de vizită al acestei zile a fost Festivalul „Iubește-ți râul”, de la Complexul etno-cultural Vatra. Voluntarii și membrii Clubului au admirat expozițiile de artizanat și costumele populare, au dansat, au cântat și au petrecut împreună o zi utilă pentru ambele generații.

Activitatea de duminică a avut scopul de a consolida relațiile dintre generația tânără și cea în etate, ca de altfel și alte acțiuni care sunt desfășurate în cadrul proiectului „Solidaritatea între generații și îmbătrânirea activă”.

_Activitatea face parte din programul proiectului „Tineri abilitați”, implementat de asociația poloneză „Małopolskie Towarzystwo Oświatowe”, în parteneriat cu A.O. „Indigo”, A.O. „Centrul pentru Comunicare Internațională şi Drepturile Omului” și finanțat de către „Solidarity Fund” din Polonia._