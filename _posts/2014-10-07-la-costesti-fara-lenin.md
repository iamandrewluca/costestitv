---
id: 2534
title: La Costești Fără Lenin
date: 2014-10-07T22:36:46+03:00
author: Mircea
layout: post
guid: http://costestitv.info/?p=2534
permalink: /istorie/la-costesti-fara-lenin/
image: /costestitv/wp-content/uploads//2014/10/len.jpg
categories:
  - Învățăminte
  - Istorie
  - Politică
  - Social
  - Știri
---
În cadrul unei emisiuni televizate de acum ceva timp, unul din liderii fostei URSS se interesa în care parte a R. Moldova se află „orășul Costești” și ce fel de oameni locuiesc acolo, de au cutezat să dea jos de pe soclu monumentul lui V. I. Lenin &#8211; primul astfel de gest în tot fostul imperiu sovietic! <!--more-->Faptul ne-a stîrnit curiozitatea și&#8230; am pornit la drum. În urma investigaților noastre jurnalistice, care nu au durat prea mult, am constatat cu bucurie că e vorba despre comuna Costești din raionul Ialoveni. Cu bucurie, pentru că localitatea ne este cunoscută și acolo avem mai mulți prieteni, printre care  și scriitorul Efim Bivol, preotul Vasile Ciobanu, primarul, șeful casei de Cultură, proprietarul gospodăriei piscicole cu o făbricuță de bere și alți gospodari ca dînșii.

Chipul idolului comunist nu mai putea să facă  umbră prin Costești, una dintre localitățile Basarabene dornică de a respira aerul purificator al deșteptării naționale. Așa că, pe la ora 3 a unei nopți de iunie 1989, monumentul lui Lenin din centrul comunei a fost prins cu un juvăț de sîrmă și dat jos. Au săvărșit acest act curajos &#8211; la acea vreme comunismul era în culmea turbării, adepții lui fiind în stare să-și nimicească fizic oponenții!- Ion Corduneanu și Ion Luca din Costești. Locul de amplasare a monumentului cu pricina a fost transformat într-un teren de 180 m.p., unde cei aproape 14 mii de costeșteni se adună cu ocazia sărbătorilor, nunților, cumătriilor, etc.

Iată ce ne-a declarat maiorul în rezervă Ion Cordunenu (născut în satul Cotul Morii &#8211; Hîncești, tată a 4 copii, acum pensionar), vorbe pe care le spune cu mîndrie și retreind emoția acelor momente de adevărat curaj: „ Cu cîțiva ani îni în urmă într-o zi de vară, la o adunare a comunei, care a avut loc chiar pe acel teren curățat, ne-a venit în ospeție un grup de conducători ai R. M. în frunte cu Mihai Ghimpu. Dumnealui a mulțumit locuitorilor din Costești pentru că au eliberat și igienizat terenul din centrul comunei. Aflînd că cel care l-a dat jos pe Lenin este de față, mi-a strîns mina și mi-a mulțumit cu lacrimi în ochi. Așadar prima dată Lenin idolul comuniștilor, a fost răsturnat la noi în Costești și abia pe urmă în alte localități unde fusese ridicat de unii moldoveni proști care dansau după scripca rusească. Toate acele monumente costau scump, dar inăuntrul lor erau seci atît la forma corpului, cît și a capului.  Seci, seci de tot! Așa  sec  e personajul și în timpul de față în maozoleul din Moscova, așa a fost și cînd era viu. S-ar puttea vorbi mult pe această temă, dar  nu are rost, pentru că unii dintre noi, moldovenii, ne lăsăm ușor manipulați hărțuiți de nația rusească. Nația noastră de români din stînga Prutului nu va scăpa de acestă rîie, care s-a încuibat aici dacă nu ne vom uni cu Țara întreagă &#8211; România. Dar poate nici atunci străinii nu vor fugi de la noi, pentru că lor le place vinul, poama, merele, legumele, ba chiar și cerul de aici le place, fiindcă Moldova e bună și gustoasă sub toate formele și mereu e proaspătă ca pîinea scoasă din cuptor. Aceasta și aletele plac și porcilor! Parlamentarii de azi nu-s  curați circa 80 &#8211; 90%. Ei sunt corupți de aceea se ceartă între ei, se bat, folosesc un limbaj murdar. Faptul dovedește că nu fost, nu sînt și nu vor fi educați pentru că nu au cei 7 ani de acasă. De unde comuniștii leniniști să-și iubească țara și neamul pe care nu le au si nu le-au ? pentru ei scopul principal în reprezintă banii și avuția!”

Ascultîndul pe interlocuitor-un om simplu și firav,dar cu o inimă de Hercule, îți dai seama cîtă umilință și nedreptate suportă fratele nostru de dincolo și, dacă mai ai un pic de bun simț, te intrebi: „ D eu ce fac pentru a-l aduce acasă cu tot cu comuna sa? Acasă, în România reintregită!”

Sursa **ziarul Dor de Basarabia**