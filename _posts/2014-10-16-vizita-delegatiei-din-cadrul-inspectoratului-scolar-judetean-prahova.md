---
id: 2632
title: Vizita delegației din cadrul Inspectoratului Școlar Județean Prahova
date: 2014-10-16T21:40:45+03:00
author: Mircea
layout: post
guid: http://costestitv.info/?p=2632
permalink: /stiri/vizita-delegatiei-din-cadrul-inspectoratului-scolar-judetean-prahova/
image: /costestitv/wp-content/uploads//2014/10/DI_PRAHOVA_3.jpg
categories:
  - Social
  - Știri
---
În perioada 12 – 14 octombie 2014, Direcția Învățămînt Ialoveni a fost gazda colegilor de la Inspectoratul Școlar Județean Prahova, România.<!--more-->

Scopul vizitei de lucru a delegației a fost semnarea unui Acord de colaborare și identificarea unor instituții de învățămînt preuniversitar în scopul dezvoltării relaţiilor de cooperare bilaterale.

Acordul de colaborare cu Inspectoratul Județean Prahova a fost semnat de către șeful Direcției Învățămînt Ialoveni, Ion Busuioc și inspectorul școlar general adjunct al Inspectoratului Județean Prahova, Nicolae Angelescu.Din partea administrației raionului, la ședința de semnare a Acordului de colaborare între ambele instituții a fost prezent, vicepreședintele raionului Ialoveni, Mihai Braga.

În perioada aflării la Ialoveni delegația română a vizitat șase instituții preuniversitare (LT Puhoi, LT „I. Pelivan&#8221; Răzeni, LT „D. Cantemir&#8221; Văsieni, LT „I. Suruceanu&#8221; Suruceni, LT „P. Ștefănucă&#8221; Ialoveni, LT „A. David&#8221; Bardar).

Instituțiile vizitate au prezentat aspecte din activitatea managerială, culturală și lucrări ale elevilor realizate în cadrul orelor extracurriculare și extrașcolare.