---
id: 1831
title: Primul ajutor pentru un viitor mai sigur!
date: 2012-11-08T13:12:41+03:00
author: Mircea
layout: post
guid: http://costesti.tv/?p=168
permalink: /stiri/primul-ajutor-pentru-un-viitor-mai-sigur/
original_post_id:
  - "168"
categories:
  - Social
  - Știri
---
Miercuri, în satul Costeşti a fost dat startul implementarii proiectului “Primul ajutor pentru un viitor mai sigur!” care va fi realizat de către grupul de iniţiativă &#8222;Învaţă să fii un tînăr sănătos!”, finanţat de Fondul pentru Tineri, Ialoveni. Acest grup de initiative este unul complex, format din locuitori a 3 sate: Costeşti, Moleşti şi Hansca, care sînt voluntari ai Asociaţiei Obşteşti Alternativa, Centrului de Sănătate Prietenos Tinerilor Avante şi elevi ai diferitor instituţii educative.  
Scopul proiectului este de a crea o generaţie tînără şi informată cum să ofere primul ajutor, care se va realiza prin activităţi precum: Instruirea şi formarea unei reţele regionale de educatori de la egal la egal în domeniul oferirii primului ajutor; Realizarea a 10 seminare de către reţeua de educatori în satele<!--more--> Costeşti, Moleşti şi Hansca şi învăţarea metodelor de educaţie non-formală şi punerea loc în practică în cadrul seminarelor de către educatori.

  
Astfel, tinerii selectaţi pentru a deveni educatori deja s-au întîlnit şi urmează să beneficieze de instruire, ca mai apoi să îşi împărtăşească cunoştinţele cu semenii lor.  
Grupul de implementare a proiectului consideră că primul ajutor nu înseamnă doar tehnici, ci este un act de umanitate și de aceea, este o responsabilitate principală a cetățenilor din toată lumea. Astfel incidentele minore pot deveni mult mai serioase, fără o implicare imediată, pe care instruirea în primul ajutor o poate oferi. Această viziune este aplicabilă în Europa, dar și în restul lumii, iar dezvoltarea instruirii în primul ajutor în localităţile rurale din Republica Moldova este o modalitate excelentă de a face oamenii, mai ales tinerii să fie conștienți de propriile lor capacități și comportamente în situaţii excepţionale.