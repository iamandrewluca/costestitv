---
id: 2449
title: Lilian Popescu, a participat la cea de-a doua ediție a Forumului „Invest în Iași”
date: 2014-09-29T21:52:41+03:00
author: Mircea
layout: post
guid: http://costestitv.info/?p=2449
permalink: /stiri/lilian-popescu-participat-la-cea-de-doua-editie-forumului-invest-iasi/
image: /wp-content/uploads/2014/09/2225092014_1.jpg
categories:
  - Social
  - Știri
---
În perioada 22-25 septembrie, în capitala Austriei, Viena, a avut loc cea de-a doua ediție a Forumului „Invest in Iași&#8221;, organizat de Consiliul Județean Iași și Asociația pentru Promovarea Economiei Cunoașterii (APEC).<!--more-->

În prima zi a vizitei de lucru, delegația ieșeană, condusă de către dl. Cristian Adomniţei, Președintele Consiliului Județean Iași și a Euroregiunii Siret-Prut-Nistru, a participat la o întrevedere, organizată de Ambasada României la Viena. La eveniment au participat dl. Markus Krieger, Directorul EGI Infrastructure al Erste Group, dna. Ioana Anca Gheorghiade, Director Executiv al Direcției Sector Public şi Finanţarea Infrastructurii al BCR, și Excelența Sa dna. Silvia Davidoiu, Ambasadorul extraordinar și plenipotențiar al României în Republica Austria.

Ziua de 23 septembrie a fost dedicată Forumului „Invest in Iași&#8221;, eveniment care a avut loc în sediul Camerei de Comerț a Austriei din Viena. Conferința a fost deschisă de dl. Richard Schenz, Vicepreședinte al Camerei de Comerț a Austriei, Excelența Sa dna. Silvia Davidoiu, Ambasadorul extraordinar și plenipotențiar al României în Republica Austria, și dl. Christian Gessl, Regional Manager Central Europe and Baltics Aussenwirtschaft Austria. Tot în deschiderea Forumului dl. Johannes Hahn, Comisarul European pentru Politică Regională, a transmis un mesaj video celor prezenți.

„Forumul „Invest in Iași&#8221; este cea mai importantă misiune economică organizată în vederea promovării oportunităților și proiectelor Iașului în Europa Centrală. După evenimentul pe care l-am organizat la Tel Aviv, în una din importantele capitale financiare ale Orientului Mijlociu, organizăm acest eveniment de calibru în capitala Austriei, în unul din cele mai mari hub-uri de afaceri ale Europei. De la Iași avem o delegație numeroasă, formată din reprezentanți de marcă din domeniile business și academic, precum și din administrație. Alături de noi se află mai mulți președinți de raioane din Republica Moldova și o delegație a Regiunii Vinnitsa, condusă de către dl. Serghey Tatusiak, Președintele Euroregiunii „Nistru&#8221;. Încă din 2012, odată cu venirea mea la conducerea Consiliului Județean, am pornit pe un drum esențial: deschiderea Iașului și promovarea județului. Vom continua cu astfel de evenimente în capitalele economice cu care avem legături aeriene directe din Iași. Trebuie să fructificăm din plin aceste legături care să devină nu doar rute turistice, ci și comerciale, care să aducă investitori, să creeze locuri de muncă și capital important pentru întreaga regiune&#8221;, a declarat dl. Cristian Adomniţei, Președintele Consiliului Județean Iași. Domnia sa a făcut o scurtă prezentare, intitulată „Iași – Open for Business&#8221;, în care a punctat oportunitățile de business ale Județului Iași. În cadrul evenimentului au mai susținut prezentări reprezentanţi ai mediului ieşean de afaceri.

La eveniment au mai participat dl. Victorel Lupu, Vicepreședinte al Consiliului Județean Iași, reprezentanți din conducerea Universității „Al. I. Cuza&#8221;, Universității de Medicină și Farmacie „Gr. T. Popa&#8221;, Universității Tehnice „Gh. Asachi&#8221;, Conest, Antibiotice, BCR, Conex, Artgeorgies, Proinvest Group, Ness Technologies, Parcului Științific și Tehnologic „Tehnopolis&#8221;, ApaVital SA Iași, Societății Agricole Astra Trifești, Euroregiunii „Siret – Prut – Nistru&#8221;, Euroregiunii „Nistru&#8221;, Camerei de Comerț și Industrie Iași, președinții Consiliilor raionale din Călărași, Soroca și Ungheni, etc.

Din partea Consiliului raional Ialoveni, la eveniment a participat președintele raionului, Lilian Popecu.

Vizita la Viena a delegației ieșene a continuat cu o întrevedere cu reprezentanți ai conducerii Universității din Viena şi cu reprezentanți ai Ministrului Federal al Economiei, Familiei și Tineretului. Următoarele conferințe „Invest in Iași&#8221; vor avea loc în 2015, la Milano și Londra.