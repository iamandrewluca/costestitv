---
id: 2438
title: 'Consiliul raional Ialoveni organizează Conferința “Drumul Vinului”: România – Republica Moldova'
date: 2014-09-26T15:21:54+03:00
author: Mircea
layout: post
guid: http://costestitv.info/?p=2438
permalink: /stiri/consiliul-raional-ialoveni-organizeaza-conferinta-drumul-vinului-romania-republica-moldova/
image: /costestitv/wp-content/uploads//2014/09/phpThumb_generated_thumbnailjpg.jpg
categories:
  - Social
  - Știri
---
Luni, 29 septembrie 2014, ora 10:00, Consiliul raional Ialoveni în parteneriat cu Consiliul Judeţean Prahova, România, organizează Conferinţa “Drumul Vinului”: România – Republica Moldova.<!--more-->

În cadrul evenimentului, partenerii din judeţul Prahova vor prezenta experienţa şi etapele implementării proiectului**<a href="http://www.drumulvinului.ro/" target="_blank">„Drumul vinului”</a>** în România. Subiecte principale ale Conferinţei vor fi metodele de accesare a fondurilor europene în vederea modernizarii sectorului vini-viticol în Republica Moldova şi programele de finanţare pentru perioada 2014-2020, inclusiv asistenţa pentru preaderare.

Conferinţa are drept scop stabilirea unui parteneriat între judeţul Prahova şi raionul Ialoveni, în vederea lansării proiectului „Drumul vinului la Ialoveni”.

La eveniment va fi prezent preşedintele judeţului Prahova, Mircea Cozma, Silvia Constantinescu, directorul executiv adjunct, Direcţia Absorbție Fonduri Europene, Aurelian Gogulescu, preşedinte Camera de Comerţ și Industrie Prahova, vicepreședinte Camera de Comerţ şi Industrie a României, Tudor JIJIE, directorul executiv al Asociației &#8222;Euroregiunea Siret-Prut-Nistru&#8221;, reprezentanţii mai multor firme vinicole din România, precum şi reprezentanţi ai întreprinderilor vinicole din raionul Ialoveni.

Conferința se va desfășura în incinta Consiliului raional Ialoveni, Sala de festivități, etajul 2, adresa: Ialoveni, Str. Alexandru Cel Bun, 33