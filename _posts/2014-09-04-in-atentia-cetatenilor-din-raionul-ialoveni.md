---
id: 2225
title: În atenția cetățenilor din raionul Ialoveni
date: 2014-09-04T22:07:56+03:00
author: Mircea
layout: post
guid: http://costestitv.info/?p=2225
permalink: /stiri/in-atentia-cetatenilor-din-raionul-ialoveni/
image: /wp-content/uploads/2014/09/mini-israel-tel-aviv.jpg
categories:
  - Social
  - Știri
---
Lucru în Israel în domeniul construcţiilor , în baza Acordului încheiat între Guvernul Republicii Moldova şi Guvernul statului Israel, cu privire la angajarea temporară a lucrătorilor din Republica Moldova în statul Israel<!--more-->

Beneficiar al Acordului între Guvernul Republicii Moldova şi Guvernul Statului Israel, cu privire la angajarea temporară a lucrătorilor din Republica Moldova în anumite sectoare din statul Israel (construcţii) poate fi oricare cetăţean al Republicii Moldova, care întruneşte următoarele precondiţii:

• cetăţean al Republicii Moldova;

• bărbat cu vîrsta cuprinsă între 25-50 ani;

• n-a lucrat anterior niciodată în Israel;

• nu are rude de gradul întîi care muncesc în Israel (părinţi, copii, soţii);

• nu are antecedente penale;

• este sănătos din punct de vedere mintal şi fizic;

• nu suferă de următoarele maladii: tuberculoză, hepatită, sifilis, gonoree, SIDA.

Potenţialii beneficiari ai Acordului vor fi informaţi de către agenţia teritorială despre:

• calificările solicitate ale lucrătorilor: tencuitor, placator cu plăci, armaturier, lucrator cofraj;

• salariile estimate: 1650 $ &#8211; brut, 1400 $ &#8211; net;

• descrierea generală a muncii: construcţie, la înălţime, climat;

• durata contractelor de muncă: 1 an cu prelungire 3,5 ani maxim;

• detalii cu privire la costurile care urmează să fie suportate de lucrători: expertiza medicală, cazier judiciar, transport avia;

• deducerile posibile (conform contractului individual de muncă).

Candidaţii vor aplica la Agenţia pentru Ocuparea Forţei de Muncă Ialoveni, prezentînd pentru recrutare documentele solicitate (cererea de aplicare, copia paginii din paşaportul internaţional cu datele personale, alte acte la solicitor. Tel. de contact 0268-22109, 21295, 93130.