---
id: 3547
title: INUNDAȚII în satul Costeşti din raionul Ialoveni
date: 2015-04-07T19:12:25+03:00
author: Mircea
layout: post
guid: http://costestitv.info/?p=3547
permalink: /stiri/inundatii-in-satul-costesti-din-raionul-ialoveni/
image: /wp-content/uploads/2015/04/11133939_644239172345026_5331042881592229048_n.jpg
categories:
  - Social
  - Știri
---
<div>
  Inundaţii în satul Costeşti din raionul Ialoveni. Zeci de familii s-au pomenit cu gospodăriile pline cu apă din cauza râului Botna, care de mai mulți ani nu a fost curățat. Apa le-a umplut beciurile şi a acoperit grădinile. Pe de altă parte, autoritățile locale spun că sunt în căutarea banilor pentru a rezolva problema.
</div>

<!--more-->

<div>
</div>

<div>
  ”Cum au dat ploile, întotdeauna e așa. Iată, se ridică până sus. Am scos cartofii, tot am dus încolo ce-a fost, totul era deja în apă”.
</div>

<div>
</div>

<div>
  ”Toată ziua iată ne ținem de scos apa din fântână și din groapă. S-a umplut șanțul cu apă și dacă nu o scoatem, noi avem apă și prin subsoluri, și prin toate. Eu în loc de acești bani să-mi cumpăr de mâncare, trebuie să-i dau pe lumină”.
</div>

<div>
</div>

<div>
  Mai mult, oamenii se plâng că apa le-a acoperit şi grădinile.
</div>

<div>
</div>

<div>
  ”De mult timp avem apă în grădină. Așa, vara, o lună – două, mai este curat, în rest numai apă. Nu e curățată Botna, și uitați-vă ce se face. Noi special am săpat câte un metru în pământ ca să putem pune cartofi, roșii, castraveți”.
</div>

<div>
  <div>
  </div>
  
  <div>
    Localnicii mai spun că le este teama că apa ar putea să le ajungă în case.
  </div>
  
  <div>
  </div>
  
  <div>
    ”Toată mahala asta de aici, pe toți ne îneacă și am apă prin subsol, deja vine și prin casă. O să ne ia casele, ne ia apa și pe urmă cine o să ne facă nouă case?”.
  </div>
  
  <div>
  </div>
  
  <div>
    ”Apă aceasta în beci a apărut acum, de vreo lună, de când au dat ploile astea peste noi. E imposibil, păreții se udă, unde dormim e mucegai. Înainte era Botna curățită, se duceau toate apele în acolo, dar acum ea nu are unde se duce. Pământul s-a umflat cu apă”.
  </div>
  
  <div>
  </div>
  
  <div>
    La rândul lor, autorităţile locale spun că au mâinile legate din cauza lipsei de bani în buget. Acestea au înaintat mai multe demersuri responsabililor de la Chişinău, dar deocamdată nu au primit niciun răspuns.
  </div>
  
  <div>
    Sursa: <a href="http://www.prime.md/rom/news/social/item19002/" target="_blank">Prime.md</a>
  </div>
</div>