---
id: 2531
title: Vizita delegaţiei din Estonia la Casa Comunitară pentru copii în situaţii de risc din Ialoveni
date: 2014-10-07T17:46:57+03:00
author: Mircea
layout: post
guid: http://costestitv.info/?p=2531
permalink: /stiri/vizita-delegatiei-din-estonia-la-casa-comunitara-pentru-copii-situatii-de-risc-din-ialoveni/
image: /wp-content/uploads/2014/10/7102014_4.jpg
categories:
  - Social
  - Știri
---
Astăzi, 7 octombrie 2014, ministrul Protecției Sociale și al Muncii din Estonia, Helmen Kutt, a vizitat Casa Comunitară pentru copii în situaţia de risc din Ialoveni.<!--more-->

Scopul vizitei a fost familiarizarea cu situaţia şi condiţiile copiilor în situaţii de risc, plasaţi în Casa Comunitară din Ialoveni.

În cadrul vizitei, şefa Direcţiei Asistenţă Socială şi Protecţie a Familiei din raionul Ialoveni, Maria Tîrgoală, a discutat cu reprezentanţii din Estonia despre problemele şi reformele din domeniul protecţiei sociale existente în raionul Ialoveni.

Ministrul Protecției Sociale și al Muncii din Estonia, Helmen Kutt, se află într-o vizită oficială de două zile în Moldova, pe parcursul căreia a avut o întîlnire bilaterală cu omologul său de la Chișinău, Valentina Buliga.

În cadrul vizitei, minstrul estonian a dat aprecieri înalte progreselor înregistrate de colegii din Moldova în domeniul protecţiei sociale și a menționat problemele asemănătoare cu care se confruntă domeniul protecției sociale din Estonia. În acest sens, părțile au convenit să colaboreze mai activ prin preluarea experienței și consultarea proiectelor de Legi, organizarea vizitelor de studiu și constituirea platformelor comune de discuții pentru a identifica cele mai optime căi de soluționare a problemelor din domeniu.