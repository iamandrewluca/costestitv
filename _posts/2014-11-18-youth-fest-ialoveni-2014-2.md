---
id: 3145
title: YOUTH FEST IALOVENI 2014
date: 2014-11-18T15:19:42+03:00
author: Mircea
layout: post
guid: http://costestitv.info/?p=3145
permalink: /stiri/youth-fest-ialoveni-2014-2/
image: /costestitv/wp-content/uploads//2014/11/16112014YF_2.jpg
categories:
  - Social
  - Știri
---
La 16 noiembrie 2014, în sala mare de şedinţe, Consiliul Raional Ialoveni, s-a desfăşurat festivitatea ,,Youth Fest Ialoveni 2014&#8243;, dedicată Zilei Naţionale a Tineretului.<!--more--> La eveniment au participat cu prezentări de proiecte, bune practici şi istorii de succes ONG-urile, consiliile locale de tineret, echipa Fondului pentru Tineri Ialoveni, precum şi cele 12 grupuri de iniţiativă, care implementează proiecte în Runda a IX-a a Programului de Granturi Mici.

În deschiderea festivităţii, Lilian Popescu, preşedintele degrevat al raionului Ialoveni a felicitat tinerii cu prilejul Zilei Naţionale a Tineretului şi a menţionat că, este impresionat de vocea şi forţa tinerilor, care se face auzită prin diverse instrumente de participare a cetăţenilor la dezvoltarea comunităţii.

În continuare, a avut loc semnarea acordurilor de colaborare între Consiliul Raional Ialoveni, Consiliul Raional de Tineret Ialoveni, Fondul pentru Tineri Ialoveni şi Consiliul Municipal al Copiilor şi Tinerilor Chişinău.

Despre ansamblul acţiunilor de tineret desfăşurate în anul 2014 a relatat Victor Pletosu, specialist raional de tineret, iar planul de acţiuni pentru anul 2015, pentru consiliile locale de tineret, a fost prezentat de Petru Vîrlan, secretar general, Consiliul Raional de Tineret Ialoveni.

Prezent la eveniment, Sergiu Gurău, preşedintele A. O. ,,Eco-Răzeni&#8221; a sensibilizat asistenţa prin rezultatele Programului ,,Fondul pentru Tineri Ialoveni&#8221;, cu 9 runde de granturi mici, precum şi proiectul ,,Integrarea socio-profesională a tinerilor cu dizabilităţi din Răzeni&#8221;, prin care a fondat Întreprinderea Socială ,,Floare de cireş&#8221; SRL, cu o cantină socială şi o seră pentru creşterea legumelor ecologice.

Maria Bivol, preşedinte, A. O. ,,Alternativa&#8221;, Costeşti, a venit cu date statistice despre sănătatea sexual-reproductivă a tinerilor din raionul Ialoveni, precum şi acţiunile pentru promovarea modului sănătos de viaţă. De asemenea, Sabina Cotorobai, preşedinte, Asociaţia pentru Dezvoltarea Tinerilor Ruseşteni a prezentat proiectele: ,,Natura-prietenul tinerilor&#8221;, ,,Centrul de Tineret şi al Persoanelor în Etate Ruseştii Noi&#8221;, precum şi ,,Festivalul Tinerilor Voluntari&#8221; din localitate.

Totodată, Consiliile locale de tineret din raionul Ialoveni au prezentat proiectele pe care le implementează în runda a IX-a de Granturi Mici.

La finele evenimentului, administraţia raionului a decernat participanţilor diplome în semn de recunoştinţă pentru participarea notorie la implementarea proiectelor comunitare şi complementare.