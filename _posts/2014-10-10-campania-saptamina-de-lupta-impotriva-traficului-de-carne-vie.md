---
id: 2558
title: Campania “Săptămîna de luptă împotriva traficului de ființe umane”
date: 2014-10-10T10:33:38+03:00
author: Mircea
layout: post
guid: http://costestitv.info/?p=2558
permalink: /stiri/campania-saptamina-de-lupta-impotriva-traficului-de-carne-vie/
image: /wp-content/uploads/2014/10/09102014_2.jpg
categories:
  - Social
  - Știri
---
La 9 octombrie 2014, Secretariatul permanent al Comitetului Național pentru Combaterea Traficului de Ființe Umane, a întrunit, în incinta Casei Guvernului , secretarii Comisiilor Teritoriale pentru combaterea traficului de ființe umane și cooronatorii echipelor multidisciplinare teritoriale raionale, la ședința cu tematica &#8221; Combaterea traficului de ființe umane&#8221;.<!--more-->

În cadrul ședinței, s-au abordat subiectele ce țin de desfășurarea, în perioada 16-23 octombrie 2014 a Campaniei &#8222;Săptămîna de luptă împotriva traficului de ființe umane&#8221;, ce urmează a fi organizată pe întreg teritoriul Republicii Moldova, prin intermediul Comisiilor teritoriale pentru combaterea traficului de ființe umane. De asemenea, s-a abordat și subiectul implementării prevederilor Hotărîrii Guvernului Republicii Moldova nr. 228 din 28.03.2014 cu privire la aprobarea Regulamentului de activitate a echipelor multidisciplinare, care este impactul și provocările .

Directorul Centrului Internațional &#8222;La Strada&#8221;, Daniela Misail-Nichitin, a făcut o amplă prezentare a Serviciului &#8222;Telefonul Copilului 116 111&#8221; prestat de către specialiștii Centrului Internațional &#8222;La Strada&#8221;, referindu-se la statisticile activității pe perioada anilor 2012-2014, funcționarea, precum și modalitățile de realizare/utilizare a Serviciului.

Alte utilități online, prezentate, în cadrul ședinței au fost Portalurile Informaționale: www.migratiesigura.md șiwww.siguronline.md .

Portalul Informațional www.migratiesigura.md, a fost creat de către Centrul Internaţional „La Strada&#8221;, pentru evitarea riscului de trafic de ființe umane, împreună cu un serviciu telefonic dedicat – Linia Fierbinte Naţională 0 800 77777(apel gratuit pe teritoriul Republicii Moldova) şi 022 23.33.09 (pentru apeluri de peste hotare), pin intermediul căreia se informează publicul larg despre migraţia sigură.

Această informaţie este disponibilă atât prin apeluri directe la numerele de telefon indicate, cât şi prin skype / email, iar acum şi prin intermediul portalului www.migratiesigura.md. Consultanţii de la Linia Fierbinte vin cu grupaj de informaţii, menite să sporească siguranţa , în cazul unei eventuale intenţii de a pleca peste hotare, indiferent de scopul plecării.

Portalul Informațional www.siguronline.md este conceput să informeze şi să promoveze utilizarea sigură a Internetului de către copii cu sprijinul şi implicarea specialiştilor, părinţilor şi profesorilor.

Portalul este unul informativ si interactiv si conține sfaturi utile despre cum se pot proteja copiii de conţinuturi sau acţiuni cu caracter abuziv în mediul virtual. De asemenea, portalul își propune dezvoltarea atitudinii responsabile la copii si oferă posibilitatea de a raporta despre un eventual abuz.

Din partea Consiliul raional Ialoveni, la ședință au participat, Maria Tîrgoală, șef Direcție Asistență Socială și Protecție a Familiei și Igor Plămădeala, șef Secție Administrație Publică, Aparatul Președintelui raionului, secretarul Comisiei raionale pentru Combaterea Traficului de Ființe Umane.

&nbsp;