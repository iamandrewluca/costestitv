---
id: 2234
title: Masă rotundă cu tematica „Provocări privind lansarea unei întreprinderi sociale în Moldova”
date: 2014-09-05T17:12:23+03:00
author: Mircea
layout: post
guid: http://costestitv.info/?p=2234
permalink: /stiri/masa-rotunda-cu-tematica-provocari-privind-lansarea-unei-intreprinderi-sociale-in-moldova/
image: /costestitv/wp-content/uploads//2014/09/04092014R_2.jpg
categories:
  - Social
  - Știri
---
Provocări privind lansarea unei întreprinderi sociale în Moldova, este genericul mesei rotunde, desfăşurate la 4 septembrie, curent, în localitatea Răzeni de A. O. ,,Eco-Răzeni&#8221; şi Întreprinderea socială ,,Floare de cireş&#8221;, SRL, cu participarea a peste 50 de actori ai dezvoltării politicilor sociale din ţară.<!--more-->

În deschiderea şedinţei, partenerii A. O. ,,Eco-Răzeni&#8221;: Iurie Volohov, viceprimar de Răzeni, Gero Stuller, ataşat pentru afaceri sociale, Ambasada Austriei la Chişinău, Andreea Tauber, coordonator de programe, organizaţia ,,Volkshilfe&#8221;, Austria, Raisa Dogaru, director adjunct, Agenţia Naţională pentru Ocuparea Forţei de Muncă, Adelina Gheţiu, director, L. T. ,,Ion Pelivan&#8221; și Victor Pletosu, specialist în domeniul politicilor de tineret, Consiliul Raional Ialoveni, au exprimat mesaje de susţinere şi încurajare pentru Întreprinderea socială ,,Floare de cireş&#8221; SRL – bună practică de integrare socio-profesională a tinerilor cu alte abilităţi.

Sergiu Gurău, preşedintele A. O. ,,Eco-Răzeni&#8221; a prezentat un raport privind implementarea Programului ,,Integrarea socio-profesională a tinerilor cu dizabilităţi din Răzeni&#8221;, pentru perioada septembrie 2012 – august 2014, subliniind că, a deschis locuri de muncă atît pentru oficiu, cît şi pentru cantină şi seră, vîrsta medie a angajaţilor fiind de 30 ani. ,,Una din cele mai mari provocări cu care se confruntă un ONG care vrea să înființeze o întreprindere socială în Moldova este lipsa cadrului legal în acest domeniu. Organizațiile societății civile ar trebui să se unească într-o voce comună pentru a promova modificarea legislației actuale sau adoptarea unei legi, care ar reglementa procesul de înființare a unei întreprinderi sociale&#8221;, a afirmat Sergiu Gurău.

Ulrike Votypka, expert PR şi Comunicare, organizaţia ,,Wien Work&#8221;, Austria, a îndemnat membrii întreprinderilor sociale din Moldova să elaboreze planuri de marketing, pentru promovarea produselor şi serviciilor sociale, prezentînd participanţilor bune practici europene şi sugestii importante, în acest sens.

În cadrul panelului de discuţii, s-a abordat conceptul de antreprenoriat social, cu obiectivele de consolidare a coeziunii economice şi sociale; ocuparea forţei de muncă şi dezvoltarea serviciilor sociale. Totodată, s-a accentuat că, viziunea Întreprinderii sociale ,,Floare de cireş&#8221;, SRL, este să devină cea mai performantă întreprindere socială de catering, orientată spre responsabilitatea faţă de mediul înconjurător şi integrarea socio-profesională a persoanelor cu alte abilităţi.

De asemenea, în cadrul ședinței, s-a realizat un studiu comparativ între caracteristicile antreprenoriatului clasic şi antreprenoriatului social, cel clasic fiind orientat spre maximizarea profitului, dar cel social – spre obţinerea profitului şi reinvestirea lui în soluţionarea unei probleme sociale – în acest sens, Întreprinderea socială ,,Floare de cireş&#8221;, SRL, fiind un model demn de urmat.

&nbsp;