---
id: 3354
title: FORUMUL DE IARNĂ AL TINERILOR
date: 2015-02-02T18:21:19+03:00
author: Maria Bivol
layout: post
guid: http://costestitv.info/?p=3354
permalink: /stiri/forumul-de-iarna-al-tinerilor-2/
image: /wp-content/uploads/2015/02/DSC05742.jpg
categories:
  - Știri
---
[<img class="alignleft size-medium wp-image-3355" src="/wp-content/uploads/2015/02/DSC05742-300x168.jpg" alt="DSC05742" width="300" height="168" srcset="http://costestitv.ddev.local/wp-content/uploads/2015/02/DSC05742-300x168.jpg 300w, http://costestitv.ddev.local/wp-content/uploads/2015/02/DSC05742.jpg 972w" sizes="(max-width: 300px) 100vw, 300px" />](/wp-content/uploads/2015/02/DSC05742.jpg)În scopul consolidării mecanismelor de participare a tinerilor la viaţa publică, administraţia raionului Ialoveni în parteneriat cu A. O. ,,Eco-Răzeni” a organizat Forumul de Iarnă al Tinerilor, cu genericul: ,,Tinerii ialoveneni promovează cetăţenia inteligentă şi activă”, la 31 ianuarie 2015, în sala mare de şedinţe, Consiliul Raional Ialoveni. La lucrările forumului au participat peste 70 de tineri, reprezentanţi ai consiliilor locale de tineret: Ialoveni, Bardar, Costeşti, Dănceni, Horeşti, Moleşti, Puhoi, Răzeni, Ruseştii Noi, Suruceni, Ţipala, Văsieni, Nimoreni; de asemenea, echipa Fondului pentru Tineri Ialoveni şi a Centrului de Sănătate Prietenos Tinerilor ,,Avante”, Costeşti; precum şi organizaţiile non-guvernamentale: ,,Eco-Răzeni, ,,Alternativa”, Costeşti, Asociaţia pentru Dezvoltarea Tinerilor Ruseşteni.

În deschiderea evenimentului, domnul Mihai BRAGA, vicepreşedintele raionului Ialoveni, a menţionat că administraţia raionului apreciază şi promovează tinerii activi, dar un imperativ al timpului este ca grupurile de iniţiativă ale tinerilor care au implementat proiecte cu suportul Fondului pentru Tineri Ialoveni şi al Consiliului Raional Ialoveni, să creeze ONG-uri, care au posibilitatea de a atrage şi mai multe resurse pentru dezvoltarea comunitară.

Agenda forumului a cuprins 3 subiecte principale pentru analiza situaţiei în domeniul tineretului.

Prima sesiune denumită ,,Arborele problemelor şi necesităţilor tinerilor din localităţile raionului Ialoveni”, ramificat pe următoarele direcţii şi obiective, la care tinerii au sesizat problemele şi au propus soluţii.

  1. **Asigurarea accesului tinerilor la educaţie şi informare.**

– necesitatea cursurilor de ghidare în carieră pentru clasele IX – XII;

– atelierele de instruire pentru tineri pe diverse teme şi interese, să fie desfăşurate de specialişti versaţi;

– profesorii să desfăşoare lecţii cu elevii într-un mod interativ;

– organizarea vizitelor de studiu şi schimburilor de experienţe între elevi, studenţi, profesori.

<ol start="2">
  <li>
    <strong>Iniţiative comunitare. Instrumente de participare a tinerilor la procesul de luare a deciziilor.</strong>
  </li>
</ol>

– necesitatea specialiştilor de tineret în localităţi, cu program local de acţiuni pentru tineret şi a strategiilor locale pentru tineret.

– crearea ONG-urilor, a consiliilor locale şi a grupurilor comunitare pentru tineret, care să mobilizeze şi să asigure ocupabilitatea tinerilor.

<ol start="3">
  <li>
    <strong>Sănătatea tinerilor şi viaţa tinerelor familii.</strong>
  </li>
</ol>

– organizarea campaniilor de informare privind sănătatea reproductivă a tinerilor;

– înfiinţarea ,,Şcolii mămicilor şi tăticilor”;

– centrele de sănătate să dezvolte parteneriatul cu ONG-urile.

<ol start="4">
  <li>
    <strong>Dezvoltarea afacerilor şi locurilor de muncă pentru tineri.</strong>
  </li>
</ol>

– necesitatea cursurilor de educaţie antreprenorială;

– susţinerea tinerilor antreprenori prin programele de granturi ale PNAET şi ODIMM.

– recunoaşterea voluntariarului ca experienţă de muncă la angajarea tinerilor.

<ol start="5">
  <li>
    <strong>Timpul liber, recreere, cultură şi sport.</strong>
  </li>
</ol>

– înfinţarea cercurilor de interese;

– instruirea tinerilor voluntari despre diferite oportunităţi

– dezvoltarea parteneriatului între instituţiile statului şi ONG-uri pentru atragerea de fonduri şi implementarea proiectelor culturale.

Prin urmare, după efectuarea acestei analize, participanţii au elaborat Planul de Acţiune pentru Dezvoltarea Politicilor de Tineret în raionul Ialoveni pentru Anul 2015, care cuprinde obiectivele enunţate mai sus şi reflectă un şir de activităţi propuse de structurile de tineret. Acest plan este înaintat spre aprobare administraţiei raionului Ialoveni.

Cea mai interactivă sesiune a forumului ţine de Runda a X – a de Granturi Mici pentru Tineri a Fondului pentru Tineri Ialoveni. Participanţii au fost instruiţi de membrii fondului despre prevederile Ghidului solicitantului de finanţare şi cum se completează corect Formularul de aplicare. După care tinerii au lucrat în grupuri şi au fost consultaţi pentru îmbunătăţirea Ghidului solicitantului de finanţare şi a Formularului de aplicare. S-a insistat asupra majorării sumei solicitate pînă la 7 000 lei per proiect.

Acţiunea s-a finalizat cu decernarea diplomelor de participare şi un pînz cald, oferit de administraţia raionului, iar cheltuielile de deplasare ale participanţilor au fost rambursate de A. O. ,,Eco-Răzeni”.

&#8211; See more at: http://alternativa.org.md/#sthash.zjKV6Zxm.dpuf