---
id: 1641
title: Termen limită extins! Programul de granturi mici pentru tineri, runda a VII-a
date: 2013-10-11T19:23:06+03:00
author: Mircea
layout: post
guid: http://costesti.tv/?p=1641
permalink: /stiri/termen-limita-extins-programul-de-granturi-mici-pentru-tineri-runda-a-vii-a/
original_post_id:
  - "1641"
image: /costestitv/wp-content/uploads//2013/10/122.jpeg
categories:
  - Social
  - Știri
---
Administrţia raionului Ialoveni şi Fondul pentru Tineri Ialoveni a extins termenul limită de depunere a aplicaţiilor pentru cea de a VII-a rundă a concursului de proiecte din cadrul Programului de Granturi Mici pentru Tineri cu genericul &#8222;Tinerii ialoveneni promovează cetăţenia activă&#8221;.<!--more-->

Acesta este destinat tinerilor din localităţile raionului Ialoveni şi are drept scop încurajarea şi creşterea participării tinerilor la dezvoltarea socială şi economică a comunităţilor în care locuiesc prin oferirea de suport financiar pentru realizarea iniţiativelor şi proiectelor acestora. Proiectele propuse în această rundă trebuie să se desfăşoare pe aria geografică a raionului Ialoveni şi vor avea ca scop constituirea şi asigurarea funcţionării în localităţile raionului a consiliilor locale ale tinerilor – mecanism de participare a tinerilor la procesul de luare a deciziilor la nivel local. Pentru a aplica la această rundă de finanţare a programului, trebuie de întreprins următorii paşi:  
Formaţi un grup de iniţiativă din cel puţin 3 tineri cu vârsta cuprinsă între 15 şi 30 ani.  
Descărcaţi formularul de aplicare de pe site-ul www.fondultinerilor.md. Tot aici găsiţi Ghidul solicitantului de finanţare pentru a afla mai multe despre concurs şi criteriile de eligibilitate.  
Completaţi formularul de aplicare împreună cu membrii grupului.  
Trimiteţi formularul de aplicare pînă la 30 septembrie 2013 la adresa pgm@fondultinerilor.md sau la sediul Consiliului Raional Ialoveni (or. Ialoveni, MD 6801, str. Alexandru cel Bun 33, et. 2, Anticamera).  
Fondul pentru Tineri poate oferi finanţări cu valoare maximă de 13 mii lei pentru un proiect. Perioada de implementare a proiectelor va fi de maxim 2 luni. Data preconizată de începere a proiectelor este 10 octombrie 2013, iar data finisării proiectului nu trebuie să depăşească 16 decembrie 2013. Proiectele propuse trebuie să fie realiste privind perioada în care urmează să fie realizate (toamnă, iarnă). Pentru mai multe informaţii contactează-ne prin telefon la (0 268) 95146 sau email pgm@fondultinerilor.md. Proiectele se vor desfăşura în două etape:  
Etapa întâi: Constituirea Consiliului local al tinerilor (10 octombrie – 10 noiembrie 2013);  
Etapa a doua: Asigurarea funcţionării Consiliului local al tinerilor (11 noiembrie – 16 decembrie 2013).

Proiectele din această rundă vor cuprinde obligatoriu, la etapa întâi, următoarele activităţi:  
Adunarea generală a tinerilor (se va discuta şi decide asupra creării Consiliului local al tinerilor; se va elabora şi aproba codul electoral; se vor desemna membrii comisiei electorale locale; se va stabili calendarul desfăşurării alegerilor de tineret);  
Campania electorală (mediatizarea codului electoral; înregistrarea candidaţilor; întocmirea listelor electorale; organizarea dezbaterilor cu concurenţii electorali, întâlnirilor cu alegătorii, campaniilor de promovare a candidaţilor; elaborarea buletinelor de vot);  
Ziua alegerilor de tineret (amenajarea locului pentru alegeri; votarea; validarea alegerilor şi anunţarea rezultatelor);  
Şedinţa de constituire a Consiliului local al tinerilor (organizarea festivităţii de învestire în funcţie; aprobarea Regulamentului de funcţionare şi a Planului de acţiuni).

Tipurile de activităţi eligibile pentru finanţare în etapa a doua includ, dar nu se limitează la următoarele:  
desfăşurarea şedinţelor de lucru ale Consiliului local al tinerilor;  
realizarea acţiunilor de consolidare a capacităţilor membrilor Consiliului local al tinerilor;  
elaborarea blogului sau paginii web pentru Consiliul local al tinerilor;  
organizarea festivalurilor de muzică, teatru, dans, etc.;  
desfăşurarea expoziţiilor şi a acţiunilor de colectare a fondurilor;  
concursuri de creaţie (desen, eseuri, fotografie, desen pe asfalt, graffitti, etc.) sau sportive;  
caravane şi campanii de sensibilizare, instruire şi educaţie nonformală în domeniile: corupţiei, violenţei, drogurilor, alcoolismului, HIV SIDA, traficului de persoane, educaţiei civice, etc.;  
discuţii, forumuri, dezbateri, mese rotunde, conferinţe, simpozioane cu participarea tinerilor;  
seminare, traininguri, workshopuri, cursuri de instruire de scurtă durată pentru tineri;  
constituirea cluburilor pe interes; ateliere de creaţie, etc.

Exemplele de activităţi menţionate mai sus sunt doar ilustrative. Încurajăm creativitatea şi originalitatea ideilor de proiecte. Finanţarea va fi acordată proiectelor care vor fi mai convingător formulate şi vor demonstra posibilitatea producerii unui impact practic. Cheltuielile eligibile includ:  
Cheltuieli de organizare a evenimentelor (ex.: amenajarea sălii, arenda sălii şi a aparatajului, pauze de cafea, etc.);  
Cheltuieli de deplasare (ex.: arenda autobuz, microbuz, combustibil, etc.);  
Consumabile, materiale promoţionale, cheltuieli de editare şi multiplicare (ex.: rechizite de birou, broşuri, pliante, postere, tricouri promoţionale, etc.);  
Echipament şi mobilier (ex.: computer, boxă, masă, dulap, etc.) cu condiţia că Fondul pentru Tineri Ialoveni va finanţa doar 50% din costul total al fiecărui bun procurat, restul sumei fiind acoperită din alte surse

Fondul pentru Tineri Ialoveni nu va finanţa în această rundă cheltuieli care se referă la materiale de construcţie şi material săditor.