---
id: 2286
title: Procesul de reglementare a conflictului transnistrean, abordat cu înalt oficial din SUA
date: 2014-09-10T16:07:15+03:00
author: Mircea
layout: post
guid: http://costestitv.info/?p=2286
permalink: /stiri/procesul-de-reglementare-a-conflictului-transnistrean-abordat-cu-inalt-oficial-din-sua/
image: /wp-content/uploads/2014/09/big-procesul-de-reglementarea-conflictului-transnistrean-abordat-cu-inalt-oficial-din-sua.jpg
categories:
  - Social
  - Știri
---
<div class="lbr_2d lpad20">
  <span class="c2d size14">Aspecte ale dialogului între Chişinău şi Tiraspol au fost discutate în cadrul unei întrevederi a vicepremierul pentru <!--more-->Reintegrare, Eugen Carpov, cu asistentul adjunct al secretarului de stat al SUA, Eric Rubin, reprezentant al Statelor Unite în cadrul negocierilor în formatul „5+2”.</span>
</div>

&nbsp;

<div class="bpad10 tpad20">
  <div id="txtBlock" class="size14">
    <div>
      <p>
        Interlocutorii au abordat şi problematica şcolilor cu predare în grafia latină, accesul fermierilor din raionul Dubăsari la terenurile agricole, situaţia din Zona de Securitate.
      </p>
      
      <p>
        Eugen Carpov şi-a exprimat regretul privind refuzul repetat al părţii transnistrene de a participa la runda de negocieri în formatul „5+2&#8243;, ce urma să aibă loc în perioada 11-12 septembrie 2014, la Viena, subliniind că doar prin platformele de dialog existente pot fi soluţionate problemele actuale în procesul de reglementare transnistreană.
      </p>
      
      <p>
        La rândul său, diplomatul american a confirmat necesitatea menţinerii unui dialog politic intens între actorii şi partenerii implicaţi în procesul de reglementare. De asemenea, Eric Rubin a declarat că SUA susţine aspiraţiile de reintegrare şi integrare europeană a Republicii Moldova, reafirmând respectul pentru suveranitatea şi integritatea teritorială a ţării noastre.
      </p>
      
      <p>
        Viceprim-ministrul a accentuat că menţinerea unui dialog activ cu autorităţile de la Washington este importantă pentru procesul de reglementare a conflictului transnistrean, dar şi pentru parcursul de integrare europeană a ţării noastre.
      </p>
    </div>
  </div>
</div>