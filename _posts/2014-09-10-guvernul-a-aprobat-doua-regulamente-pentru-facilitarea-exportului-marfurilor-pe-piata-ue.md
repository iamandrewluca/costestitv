---
id: 2283
title: Guvernul a aprobat două regulamente pentru facilitarea exportului mărfurilor pe piaţa UE
date: 2014-09-10T16:03:05+03:00
author: Mircea
layout: post
guid: http://costestitv.info/?p=2283
permalink: /stiri/guvernul-a-aprobat-doua-regulamente-pentru-facilitarea-exportului-marfurilor-pe-piata-ue/
image: /costestitv/wp-content/uploads//2014/09/big-guvernul-a-aprobat-doua-regulamente-pentru-facilitarea-exportului-marfurilor-pe-piata-ue.jpg
categories:
  - Social
  - Știri
---
<div class="lbr_2d lpad20">
  <span class="c2d size14">Cabinetul de miniştri a aprobat două acte normative care stabilesc regulile de punere în aplicare a Acordului de Asociere RM-UE. <!--more-->Este vorba de Regulamentul privind administrarea contingentelor tarifare la importul şi exportul mărfurilor din Moldova şi Regulamentul cu privire la completarea, autentificarea, eliberarea şi controlul ulterior al certificatelor de origine preferenţială a mărfurilor.</span>
</div>

&nbsp;

<div class="bpad10 tpad20">
  <div id="txtBlock" class="size14">
    <div>
      Primul Regulament va asigura accesul mărfurilor moldoveneşti pe piaţa comunitară în regim preferenţial. De menţionat că, mărfurile din UE vor putea fi importate în ţara noastră în limita contingentelor prevăzute, care au fost stabilite pentru a asigura echilibrul necesar pe piaţa internă.</p> 
      
      <p>
        De asemenea, Regulamentul conţine prevederi care vor duce la transparentizarea exporturilor. Astfel, asigurarea evidenţei cantitative a contingentelor tarifare în mod electronic va reduce riscul de eschivare de la plăţile vamale, iar publicarea datelor privind cantităţile disponibile pentru import în regim online va contribui la îmbunătăţirea condiţiilor pentru mediul de afaceri.
      </p>
      
      <p>
        Potrivit hotărârii Guvernului, Serviciul Vamal se abilitează cu funcţia de gestionare a contingentelor tarifare pentru importul și exportul mărfurilor în/din Moldova, iar autorizaţiile pentru import și export la anumite grupuri de mărfuri specificate în regulament se eliberează de Camera de Licenţiere. Autorizațiile se eliberează în termen de până la trei zile lucrătoare de la data depunerii solicitării și sunt valabile 30 de zile.
      </p>
      
      <p>
        Cel de-al doilea document stabileşte cadrul normativ al aplicării şi funcţionării procedurii de autentificare şi eliberare de către organele vamale ale Republicii Moldova a certificatelor de origine a mărfurilor, precum şi condiţiile pe care trebuie să le îndeplinească solicitanţii de certificate de origine preferenţiale a mărfurilor destinate exportului.
      </p>
    </div>
  </div>
</div>