---
id: 2583
title: 'PROTV: Pasagerul din Costesti, omorat de catre un taximetrist, petrecut pe ultimul drum: L-a ucis pentru 10 lei'
date: 2014-10-12T22:06:15+03:00
author: Ştefan Grigoriţa
layout: post
guid: http://costestitv.info/?p=2583
permalink: /stiri/protv-pasagerul-din-costesti-omorat-de-catre-un-taximetrist-petrecut-pe-ultimul-drum-l-ucis-pentru-10-lei/
image: /costestitv/wp-content/uploads//2014/10/212141.jpg
categories:
  - Social
  - Știri
---
Omorat pentru 10 lei. Asta spun rudele tanarului de la Costesti, ucis acum trei zile de catre un taximetrist. Oamenii sustin ca baiatul se intelesese initial sa plateasca pentru calatorie 20 de lei, insa la destinatie taximetristul i-a cerut 30 de lei. Din aceasta cauza s-au certat, iar soferul l-a batut pana l-a omarat, scrie [protv.md](http://protv.md/stiri/social/pasagerul-din-costesti-omorat-de-catre-un-taximetrist-petrecut---734971.html).

Familia l-a inmormantat astazi pe tanarul de 25 de ani si spune ca miercuri, in seara tragediei, Nicu se afla la niste rude in Costesti. De acolo, a chemat un taxi din localitate ca sa mearga impreuna cu un verisor acasa la un prieten.

“Baiatul nu a stiut ca trebuie sa achite 30 de lei si a achitat doar 20. Si soferul s-a infuriat ca de ce nu i-a mai dat 10 lei. Pentru 10 lei l-a costat viata. Va imaginati?”

“L-au batut foarte tare. Cu pumnalul, a scos si arma care o detinea ilegal.”

Rudele victimei spun ca taximetristul, in varsta de 20 de ani, este o persoana agresiva si ca ar mai fi avut probleme cu legea. Mai mult ca atat, acesta ar activa ilegal.

“El este acuzat de viol. Are 20 de ani, dar ca sa fii taximetrist, trebuie sa ai cel putin trei ani experienta. Sigur ca e ilegal. Vom merge prin toate instantele.”

Tatal taximetristului neaga insa acuzatiile.

“Nici eu nu-mi pot da seama cum s-a intamplat. Nu era el scandalagiu. Lucra legal.”

Taximetristul a fost retinut si acum risca inchisoare. Rudele victimei abia de si-au gasit astazi puteri sa vorbeasca despre Nicu la trecut.

“Era tare muncitor, ne ajuta mereu.”

“Tare de treaba, muncitor, ajuta pe toata lumea.”

“A indurerat un sat intreg.”

Familia spune ca este decisa sa lupte in instante pana va obtine condamnarea taximetristului.

``