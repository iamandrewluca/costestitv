---
id: 981
title: Scandal în Consiliul Local
date: 2011-07-05T20:24:46+03:00
author: Mircea
layout: post
guid: http://costestean.wordpress.com/?p=981
permalink: /stiri/scandal-in-consiliul-local/
categories:
  - Politică
  - Social
  - Știri
---
Alianţa forţelor democratice din Consiliului sătesc în Costeşti, nu a putut alege viceprimarii satului. Întruniţi la 5 iunie în şedinţă ordinară, consilierii celor trei partide, PL, PLDM şi PD, componente ale AIE din Costeşti nu au găsit un numitor comun pe cine să aleagă viceprimar de bază şi pe cine viceprimar în bază de contract.<!--more-->

Cel mai important punct al şedinţei a fost alegerea celor doi viceprimari a satului. Au fost propuse candidaturile lui Tudor Moisei din partea PL, ca funcţie cu salariu din bugetul de stat şi a lui Constantin Bivol din partea PLDM, în bază de contract, adică cu salariu din resursele primăriei. Înaintarea lui Constantin Bivol pentru funcţia în baza de contract a trezit reacţii negative din partea fracţiunii PLDM.

„Domnule primar noi v-am susţinut în campania electorală să câştigaţi, iar acum vreţi să alegem candidatura noastră în baza de contract? Înţelegerea parcă a fost alta?”, a fost replica lui Grigore Ursu (PLDM).  
Pe de altă parte, consilierul PD, Ion Ionaş, a spus că el doreşte un viceprimar din regiunea „Gârlea” a satului, deoarece lor nimeni nu le reprezintă interesele în consiliu. De menţionat că Ionaş Ion este locuitor al acestei regiuni.

În această situaţie alianţa a solicitat o pauză pentru consultări, dar în urma căreia primarul Vasile Bortă nu şi-a schimbat opinia. Argumentul lui de bază a fost că Partidul Liberal are 8 consilieri, iar PLDM doar 5.

Ca urmare, preşedintele şedinţei, Natalia Petrea, a supus votului candidatura lui Tudor Moisei, care a acumulat voturile „pro” a doar 12 din cei 23 de consilieri aleşi, număr insuficient conform legislaţiei. De la vot s-au abţinut fracţiunile PLDM şi PCRM. Astfel, viceprimarului actual, Andrei Şandrovschi va continua să-şi îndeplinească atribuţiile mai departe, până la alegerea unei alte persoane.De asemenea în cadrul şedinţei au fost luate următoarele decizii: stabilită componenţa comisiei de concurs al primăriei, s-a aprobat regulamentul de activitate al consiliului, s-a stabilit câte suma de 300 de lei pentru participarea consilierilor la şedinţele comisiilor de specialitate şi a consiliului, s-a aprobat alocarea sumei de 140 mii de lei pentru construcţia a două străzi din sat, şi a 64 mii de lei pentru finisarea lucrărilor la o fântână artizană, ş.a.

Limba română a fost şi ea motiv de discordie şi schimburi de replici. Ştefan Bivol, consilier PCRM, a insistat să se modifice în regulamentul de activitate a consiliului sintagma de limba romană cu limba de stat. Consilierul PL, Tudor Grigoriţă, s-a pronunţat ferm împotriva acestei modificări.

La final şedinţei şi-au depus mandatele de consilier Vasile Bortă, care deţine fotoliul de primar şi Ştefan Bivol, care şi-a argumentat plecarea deoarece vrea să activeze în calitate de consilier raional. La retragerea lui Bivol, Tudor Grigoriţă a venit cu replica „Plecaţi cu toţii? Noi nu ne supărăm!”.

sursa: Ialoveni Online