---
id: 2289
title: 'Olga Musteața, studentă la Drept: Avocații americani sunt oratori excelenți'
date: 2014-09-11T08:34:40+03:00
author: Mircea
layout: post
guid: http://costestitv.info/?p=2289
permalink: /stiri/olga-musteata-studenta-la-drept-avocatii-americani-sunt-oratori-excelenti/
image: /wp-content/uploads/2014/09/10460506_733471586711644_7281107864543788158_n.jpg
categories:
  - Social
  - Știri
---
<div class="lead">
  <p>
    Olga este studentă la Facultatea de Drept de la Universitatea de Studii Europene. Ea este una dintre cei trei studenți care au făcut un internship în domeniul judiciar în SUA, la The Leavitt Institute.
  </p>
</div>

<!--more-->

<div>
  <p>
    <b>#diez: Ce făceați în cadrul stagiului?</b>
  </p>
  
  <p>
    <strong>Olga Musteața:</strong> Noi mergeam la procese reale din County Miami Court House, chiar și la cele cu juriu. Eram implicați în diferite cazuri, pentru care ni se ofereau toate detaliile și probele. Înainte de a merge în SUA, am avut parte de a pregăti un caz: atât partea procurorului, cât și cea a avocatului, pe care l-am prezentat la un <i>mock-trial</i> (n.r. – proces fals de judecată în care ești punctat). Dacă în Moldova pregătirea e teoretică, în SUA totul e practic. În sistemul american, se pune un accent mare pe psihologie. Ei te învață să înțelegi modul în care se vorbește, felul în care trebuie puse întrebările și cum să atragi atenție la cele mai mici detalii.
  </p>
  
  <p>
    <b>Mi se pare că nici de partea psihologică la noi nu se are multă grijă.</b>
  </p>
  
  <p>
    Deloc. Când ieși în față să pui întrebările care îți vor ajuta clientul, trebuie să fii absolut sigur pe tine și să știi la ce să te aștepți. Trebuie să fii pregătit pentru toate și să știi 100% răspunsul la întrebarea pe care ai de gând să o pui.
  </p>
  
  <p>
    <b>A fost vreun caz pe care l-ai ținut minte?</b>
  </p>
  
  <p>
    Un băiat era acuzat de posesie de cocaină. Însă a fost eliberat, fiindcă nu erau suficiente dovezi. La noi, dacă ai la tine cocaină, ești vinovat înainte să ajungi la judecată. În cazul tânărului, polițiștii au făcut niște greșeli: nu i-au luat amprentele digitale de pe pachet. Și avocatul a mers pe asta: cum poți să acuzi un om, dacă cocaina putea fi pusă de altcineva? Mă fascinează felul în care acolo găsesc ieșire din situație. La noi, imediat primești 15 ani de pușcărie, ca o vacanță.
  </p>
  
  <p>
    <b>Avocații din America au și ei dileme morale?</b>
  </p>
  
  <p>
    Fiind avocat, vei avea de apărat nu doar băieți buni. Unii dintre ei nici nu se ocupă de violuri, pedofili, evită astfel de cazuri. Dar dacă ești avocat public, vei fi obligat să te ocupi de el.
  </p>
  
  <p>
    Prin profesionalism. Ei chiar își dau sufletul pentru ceea ce fac și nu-și implică „sentimentele”. În curte, avocații sunt „dușmani”, dar după proces iarăși devin prieteni.
  </p>
  
  <p>
    <b>Prin ce te-au impresionat, totuși, lucrătorii din sistemul american de justiție?</b>
  </p>
  
  <p>
    <b>Ce obstacole întâlnesc tinerii absolvenți, când vor să înceapă lucrul?</b>
  </p>
  
  <p>
    Universitatea nu ne pregătește psihologic. Un plus mare în SUA e că fiind student, ai posibilitatea să vorbești în fața unui judecător și pe parcurs dispare sentimentul de frică, devii mai sigur pe tine.
  </p>
  
  <p>
    <b>Dar există vreun plus în studiile din Moldova?</b>
  </p>
  
  <p>
    Da, paradoxal, avem profesori foarte buni, cu o experiență extraordinară. Chiar nu știu de ce sunt atâtea lacune, fiindcă ei sunt profesioniști și chiar ai ce lua de la ei.
  </p>
  
  <p>
    <b>Cum te vor ajuta aceste capacități în viitoarea ta profesie?</b>
  </p>
  
  <p>
    Îmi vor fi de folos în comunicarea cu viitorii clienți. În discuția cu el pot apărea la iveală anumite detalii, cărora nu le dai importanță, dar care se vor dovedi a fi cruciale. Cu practica, tu începi să știi unde să atragi atenția, care sunt punctele tale forte, și care sunt cele slabe. Astfel de exerciții te ajută să îți formezi o gândire de domeniu.
  </p>
  
  <p>
    Când am plecat, mi-a zis că nu le vine a crede că mă întorc în Moldova și că va trebui să înfrunt greutăți străine lor. Am vorbit de corupția din licee, de cea la nivel mai mare și ei mă întrebau: „Cum veți reuși să schimbați ceva acolo?”. Lor nu le venea a crede că în judecată poate câștiga nu cel mai bine pregătit avocat sau persoana nevinovată, dar omul cu mai mulți bani. Desigur, sunt și judecători onești, care îți fac treaba ca la carte. Oricum, eu cred că noi chiar mergem spre o schimbare, în special dacă sunt tineri care doresc asta.<b>Cu siguranță ai discutat cu familia-gazdă despre Moldova.</b>
  </p>
  
  <p>
    <b>Cum ți-au părut americanii, în general?</b>
  </p>
  
  <p>
    La prima vedere, pare că semănăm atât de mult, dar suntem foarte diferiți. Ei te încurajează chiar și atunci când nu-ți reușește ceva. Sunt foarte săritori la nevoie. Niște oameni străini ne-au oferit casă și masă, astăzi nici o soră nu-ți promite așa ceva. Cultura lor e mult mai profundă decât pare. Mi-au explicat asta prin  faptul că toți sunt veniți din diferite colțuri ale lumii. Ei au luat tot ce e mai bun unul de la altul.
  </p>
  
  <p>
    <b>Ce alte experiențe te-au marcat?</b>
  </p>
  
  <p>
    Conferința Kansas Women Attorneys Asociation – un eveniment la care au participat 250 de femei din  sistemul judiciar. Ele discutau traficul uman, legea criminală, probleme la nivel global. Era foarte interesant. În așa momente, vezi cum femeile au putere și creează un fel de imperiu.
  </p>
  
  <p>
    Sursa <a href="http://diez.md" target="_blank">Diez.md</a>
  </p>
</div>