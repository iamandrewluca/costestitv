---
id: 34
title: 79 DE ISTORICI VERSUS STEPANIUC
date: 2010-02-08T22:13:23+03:00
author: Mircea
layout: post
guid: http://costestean.wordpress.com/2010/02/08/79-de-istorici-versus-stepaniuc/
permalink: /uncategorized/79-de-istorici-versus-stepaniuc/
categories:
  - Fără categorie
---
Cei 79 de istorici contestă în judecată teza lui Stepaniuc

Cei 79 de istorici care contestă doctoratul lui Victor Stepaniuc au atacat în judecată Consiliul Naţional pentru Acreditare şi Atestare (CNNA) pentru că acesta a ignorat cererea lor de a reexamina teza de doctorat a politicianului.

La 11 decembrie, TIMPUL a publicat articolul „Istoricii detestă falsul, plagiatul şi incompetenţa lui Victor Stepaniuc”, semnat de 79 de istorici care au depus la CNNA un demers prin care au cerut crearea unei comisii de experţi nepărtinitori, care să studieze toată documentaţia ce a stat la baza promovării doctoratului lui Stepaniuc &#8211; acolo unde, pârâţii susţin, au existat numeroase încălcări. De asemenea, istoricii au solicitat re-expertizarea tezei care, potrivit lor, conţine plagiat, mistificarea şi falsificarea surselor de arhivă, opinii unilaterale, trunchieri, trişări etc. Deoarece instituţia care se ocupă de acreditarea cadrelor ştiinţifice nu a răspuns solicitării nici după expirarea termenului legal în care trebuia să o facă, istoricii au cerut instanţei de judecată să oblige CNNA să le satisfacă demersul. „Legea obligă CNNA să răspundă chiar şi unui singur petiţionar, cu atât mai mult unui demers semnat de un număr impunător de cercetători istorici”, a spus Sergiu Musteaţă, preşedintele Asociaţiei Istoricilor.

Amintim că, la 30 noiembrie 2007, la Academia de Administrare Publică de pe lângă preşedintele RM, ex-comunistul Victor Stepaniuc şi-a susţinut public teza de doctor în istorie, „Evoluţia statalităţii moldoveneşti în epoca contemporană”. Mai mulţi istorici au adus probe despre plagiatul, mistificarea şi falsificarea surselor de arhivă, discrepanţa dintre titlul, planul şi conţinutul lucrării. „Credem că persoană care a folosit mai multe tehnici interzise şi care nu sunt demne nu poate beneficia de aceleaşi privilegii ca şi alţi doctori în istorie; mai mult, acestea ne afectează drepturile şi interesele noastre”, se spune în cererea de chemare în judecată. Din cei 79 de istorici trei sunt academicieni, 17 &#8211; doctori hablilitaţi în istorie şi 41 &#8211; doctori în istorie şi drept, cercetători ştiinţifici.