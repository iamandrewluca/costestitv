---
id: 2974
title: Un costeştean reţinut fiind suspectat că a asasinat un consatean
date: 2014-11-06T10:25:21+03:00
author: Mircea
layout: post
guid: http://costestitv.info/?p=2974
permalink: /stiri/un-costestean-retinut-fiind-suspectat-ca-a-asasinat-un-consatean/
image: /costestitv/wp-content/uploads//2014/11/retinut-1322427838.jpg
categories:
  - Social
  - Știri
---
Un tânăr, în vârstă de 22 de ani, din satul Costești, a fost reținut de poliție, fiind suspectat de omorul unui consătean de-al său, de 60 de ani. Incidentul a avut loc în seara zilei de 4 noiembrie.<!--more-->

Astfel, la Inspectoratul de Poliție Ialoveni, a parvenit un apel telefonic, precum că a fost depistat cadavrul unui bărbat din Costești, cu semne de moarte violentă. Polițiștii au demarat cercetările pentru identificarea făptașilor și stabilirea tuturor circumstanțelor. La scurt timp, un suspect a fost reținut.

Oamenii legii au stabilit că în seara zilei cu pricina victima și alte două persoane (una deocamdată necunoscută), au consumat împreună băuturi alcoolice, apoi între ei s-a iscat o ceartă, după care suspecții i-au aplicat victimei multiple lovituri în diverse regiuni ale corpului. Ca urmare a leziunilor corporale primite, bărbatul a decedat.

În acest caz, a fost inițiată o cauză penală în baza art. 145 al. 2 Cod Penal al RM, ”Omorul săvîrşit: de două sau mai multe persoane”. Dacă vor fi găsiți vinovați, suspecții riscă închisoare de la 15 pînă la 20 ani sau detenție pe viață.