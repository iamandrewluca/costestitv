---
id: 2039
title: Cât costă să deschizi o afacere cu piscină în Moldova. Exemplul localității Costești
date: 2014-07-23T08:25:09+03:00
author: Mircea
layout: post
guid: http://costestitv.info/?p=2039
permalink: /stiri/cat-costa-sa-deschizi-o-afacere-cu-piscina-in-moldova-exemplul-localitatii-costesti/
image: /costestitv/wp-content/uploads//2014/07/cat-costa-sa-ti-deschizi-o-afacere-cu-piscina-in-moldova-exemplul-localitatii-costesti-1405501480.jpg
categories:
  - Social
  - Știri
---
<p style="color: #666666;">
  <strong>În fiecare vară, în Republica Moldova se deschid noi locuri de agrement, în special care să includă și piscină. Recent, la Costești, o localitate situată la 22 km de Chișinău, a avut loc deschiderea zonei de odihnă pentru publicul larg. Investițiile se ridică la peste două milioane de lei, iar acționarii companiei spun că își vor putea recupera banii timp de 3-4 ani.</strong><!--more-->
</p>

<p style="color: #666666;">
  Piscina a fost construită pe teritoriul complexului turistic Costești, care include patru hotele și are o capacitate de 200-250 de persoane. Prețurile sunt stabilite la fel ca și la piscinile din Chișinău: de la 75 la 200 de lei.
</p>

<p style="color: #666666;">
  Administratorul companiei, Gheorghe Diaconu, spune că numărul turiștilor va crește odată cu deschiderea piscinei. „Anual avem peste 5.000 de turiști, dintre care 15% sunt străini. În această vară așteptăm oaspeți din mai multe țări, care vor fi cazați la hotelele noastre, dar vor veni la odihnă și copiii reprezentanților disporei”, a menționat el.
</p>

<p style="color: #666666;">
  Totuși, activitatea de bază a companiei este creșterea peștelui în lacurile din apropiere. „Gospodaria piscicolă Costești a fost fondată în anul 1964, dar din anul 1998, compania s-a concentrat pe turism, având în vedere locurile pitorești”, a mai spus Gheorghe Diaconu. În prezent, întreprinderea Piscicolă Costești numără peste 300 de acționari.
</p>

<p style="color: #666666;">
  Sursa: <a style="color: #003366;" href="http://agora.md/stiri/2423?fb_action_ids=542375829195822&fb_action_types=og.likes" target="_blank">www.agora.md</a>
</p>