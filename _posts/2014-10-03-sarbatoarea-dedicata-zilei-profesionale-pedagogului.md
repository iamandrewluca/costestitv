---
id: 2485
title: Sărbătoarea dedicată Zilei profesionale a pedagogului
date: 2014-10-03T14:48:54+03:00
author: Mircea
layout: post
guid: http://costestitv.info/?p=2485
permalink: /stiri/sarbatoarea-dedicata-zilei-profesionale-pedagogului/
image: /wp-content/uploads/2014/10/02102014_1.jpg
categories:
  - Social
  - Știri
---
Joi, 2 octombrie 2014, în incinta Casei de Cultură Ialoveni, a avut loc Festivitatea de marcare a Zilei profesionale a pedagogului. La sărbătoare au fost prezenţi, reprezentanţi ai Direcţiei raionale de Învăţămînt, pedagogi din raion, membri ai Confederaţiei Sindicatelor, primari şi reprezentanţi ai administraţiei raionale.<!--more-->

În cadrul evenimentului, mai multe cadre didactice au primit diplome din partea Ministerului Educaţiei, Consiliului raional Ialoveni şi a Direcţiei raionale de Învăţămînt.

Prezent la eveniment, preşedintele raionului, Lilian Popescu, le-a înmînat pedagogilor veterani şi tinerilor specialişti cîte un premiu în valoare de 300 de lei, din partea Consiliului raional Ialoveni. De asemenea, dumnealui le-a mulţumit lucrătorilor de învăţămînt pentru curajul, munca şi devotamentul faţă de profesie şi le-a dedicat o poezie, pe care a recitat-o personal.

Cu un mesaj special în adresa pedagogilor a venit şi şeful Direcţiei raionale de Învăţămînt , Ion Busuioc, care i-a îndemnat pe dascăli să se adapteze provocărilor viitorului şi să contribuie la modernizarea sistemului de învăţămînt, pentru a putea transmite acele cunoştinţe, deprinderi şi abilităţi necesare generaţiilor de tineri din anii 2040.

Cu alte discursuri de felicitare pentru lucratorii din învăţămînt au venit vicepreşedintele raionului pe probleme economice, Valeriu Ţurcanu şi vicepreşedintele raionului pe probleme sociale, Mihai Braga. Dumnealor le-au dorit cadrelor didactice sănătate, bunăstare şi multe realizări în cariera profesională.

Totodată, în calitate de oaspeți au fost prezenți la manifestare, vicepreședintele raionului, Anatolie Melenciuc, șeful adjunct al Oficiului teritorial Chișinău, Cancelaria de Stat, Mihail Silistraru și şefi de Direcţii/Secţii din cadrul Consiliului raional Ialoveni.

Festivitatea a fost urmată de un concert cu participarea artiştilor amatori din raion şi a ansamblului folcloric „Porumbiţa&#8221; .