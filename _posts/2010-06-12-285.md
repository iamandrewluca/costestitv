---
id: 285
title: depotari Staliniste
date: 2010-06-12T11:55:41+03:00
author: Mircea
layout: post
guid: http://costestean.wordpress.com/?p=285
permalink: /uncategorized/285/
categories:
  - Fără categorie
---
În noaptea de 12 spre 13 iunie a avut loc primul val al<a rel="attachment wp-att-286" href="http://costestean.wordpress.com/2010/06/12/285/deportati/"><img class="alignnone size-medium wp-image-286" title="Deportati" src="http://costestean.files.wordpress.com/2010/06/deportati.jpg?w=300" alt="" width="300" height="216" srcset="http://costestitv.ddev.local/wp-content/uploads/2010/06/deportati.jpg 397w, http://costestitv.ddev.local/wp-content/uploads/2010/06/deportati-300x216.jpg 300w" sizes="(max-width: 300px) 100vw, 300px" /></a> deportarilor Staliniste. Din RSS Moldovenească au fost ridicate 18.392 persoane – 4507 “capi de familie” arestaţi (4342 din considerente politice şi 165 cu dosare penale) şi 13.885 persoane deportate. Pregătirile operaţiunii au demarat, aşa cum demonstrează documentele din arhiva MAI, cu mult înaintea acesteia, la 11.11.1940, când NKVD-ul din RSSM a emis directiva nr. 29032, care obliga şefii direcţiilor judeţene şi secţiilor raionale ale NKVD să realizeze o evidenţă strictă a «elementelor antisovietice» din judeţe şi raioane. Din acea categorie, conform directivei, făceau parte foştii moşieri, proprietari de întreprinderi, funcţionari de rang înalt, foşti angajaţi ai poliţiei şi jandarmeriei, mari comercianţi, agenţi ai siguranţei, albgardişti, inclusiv prostituatele (care, după reanexarea Basarabiei, «nu practicau munci în beneficiul societăţii»). La 18.01.1941, după mai bine de două luni de la emiterea acelei directive, vicecomisarul NKVD din RSSM, I. Mordoveţ, constata că mai multe direcţii judeţene ale NKVD încă nu luaseră la evidenţă pe cei care urmau să fie deportaţi. El a ordonat elaborarea, în regim de urgenţă, până la 25.01.1941, a dosarelor tuturor celor care cădeau sub incidenţa prevederilor directivei (AMAI, Fond 19, inv.1, dosar 2, f.1-2). În gările de unde au fost transportaţi, cei arestaţi au fost separaţi de familii şi încărcaţi în eşaloane speciale. Ulterior, ajunşi în lagăre, aceştia au fost supuşi unor represiuni dure, mulţi fiind condamnaţi la pedeapsa capitală pentru “activitate antisovietică”. Deportarea din Basarabia şi Bucovina s-a făcut cu vagoane de vite în Siberia şi Kazahstan (pentru Chişinău au fost repartizate 1315 vagoane, iar pentru Cernăuţi 340 vagoane). Un raport din octombrie 1941 arată că în GULAG, la acea dată, “din RSS Moldovenească se află 22.648 de persoane. sursa www.sosbasarabia.ro